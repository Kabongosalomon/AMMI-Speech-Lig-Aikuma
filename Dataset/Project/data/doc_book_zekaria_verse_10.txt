“Bósɛnga Yehova apesa mbula  na eleko ya mbula ya prɛnta,  ɛɛ Yehova ye oyo asalaka mapata ya mbula ya mopɛpɛ makasi,  mpe ye oyo apesaka bango mbula ya makasi,  apesaka moto na moto matiti na elanga. ## .
Mpo baterafime  elobi makambo ya maji; mpe basakoli ya makambo oyo ebombaná, bango bamoni na bimonaneli makambo ya lokuta,  mpe bandɔtɔ ya mpamba nde makambo oyo bazali kokoba koloba, mpe bazali komeka kobɔndisa kaka mpamba.  Yango wana bakoyengayenga lokola bampate;  bakomona mpasi, mpo mobateli azali te. ## .
“Nkanda na ngai engaleli babateli,  mpe nakosɛnga bakambi oyo bakokani na bantaba  ete bázongisa monɔkɔ;  mpo Yehova ya mampinga atye likebi na ye na etonga na ye,  ndako ya Yuda, mpe akómisi bango lokola mpunda  na ye ya lokumu na etumba. ## .
Moto monene auti epai na ye,  moyangeli oyo azali kosunga auti epai na ye,  litimbo ya etumba euti epai na ye;  bakapita ya mosala, bango nyonso, bauti epai na ye. ## .
Mpe bakokóma mpenza lokola bato ya nguya  oyo bazali konyatanyata pɔtɔpɔtɔ ya babalabala na etumba.  Mpe bakokɔta na etumba, mpo Yehova azali elongo na bango;  mpe batambwisi ya bampunda bakoyoka nsɔni. ## .
Mpe nakolongisa ndako ya Yuda, mpe nakobikisa ndako ya Yozefe.  Mpe nakopesa bango esika ya kofanda, mpo nakoyokela bango mawa;  mpe bakokóma lokola bato oyo nabwakaki bango te;  mpo nazali Yehova Nzambe na bango, mpe nakoyanola bango. ## .
Mpe bato ya Efraime bakokóma lokola moto ya nguya,  mpe motema na bango ekosepela lokola nde bamɛli vinyo.  Mpe bana na bango bakomona mpe bakosepela mpenza;  motema na bango ekosepela na Yehova. ## .
“‘Nakobɛtɛla bango piololo  mpe nakosangisa bango esika moko; mpo nakosikola  bango mpenza, mpe bakokóma ebele, kaka ndenge baoyo wana bakómi ebele. ## .
Mpe nakopalanganisa bango lokola mboto na kati ya bato ya bikólo,  mpe na bisika ya mosika bakokanisa ngai;  mpe bango ná bana na bango bakozwa lisusu makasi mpe bakozonga. ## .
Mpe nakolongola bango na mokili ya Ezipito mpe nakozongisa bango;  mpe nakolongola bango na Asiri mpe nakosangisa bango esika moko;  mpe nakomema bango na mokili ya Gileade  mpe na Libá, kino esika ekozanga mpo na bango. ## .
Mpe ye akoleka mbu na mpasi;  mpe akobɛta mbonge na mbu,  mpe bisika nyonso ya bozindo ya Nile ekokauka.  Mpe lolendo ya Asiri ekokitisama mpenza,  mpe lingenda ya bokonzi  ya Ezipito ekolongwa. ## .
Mpe nakolongisa bango mpo na Yehova,  mpe na nkombo na ye bakotambola epai na epai,’  yango nde liloba ya Yehova.” ## .
