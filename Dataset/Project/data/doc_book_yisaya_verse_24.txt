Talá! Yehova azali kolongola eloko nyonso na mokili mpe azali kotika yango mpamba,  mpe abaloli yango  mpe apanzi bato oyo bafandi wana. ## .
Ɛɛ, ndenge ekozala mpo na bato ya ekólo, ekozala mpe bongo mpo na nganga-nzambe; ndenge ekozala mpo na mosaleli, ekozala mpe bongo mpo na nkolo na ye; ndenge ekozala mpo na mosaleli ya mwasi, ekozala mpe bongo mpo na nkolo na ye ya mwasi; ndenge ekozala mpo na mosombi, ekozala mpe bongo mpo na motɛki; ndenge ekozala mpo na modefisi, ekozala mpe bongo mpo na modefi; ndenge ekozala mpo na moto oyo azali kozwa litomba, ekozala mpe bongo mpo na moto oyo azali kofuta benefisi. ## .
Na ntembe te, eloko nyonso ekolongolama na mokili, mpe na ntembe te, yango ekopunzama,  mpo Yehova ye moko alobi liloba yango. ## .
Mokili ekómi kolela,  ebebibebi. Mabele oyo ebotaka ekaukikauki, ebebibebi. Bato ya lokumu kati na bato balɛmbilɛmbi. ## .
Mpe mokili ekómisami mbindo na bato oyo bafandi wana,  mpo balandi mibeko te,  babongoli lilako,  babuki kondimana ya ntango oyo etyami ndelo te. ## .
Yango wana kolakelama mabe elei mokili,  mpe baoyo bafandi na yango bamemi ngambo. Yango wana motángo ya bato oyo bafandi na mokili yango ekiti, mpe bato—bawei mpamba—batikali moke mingi. ## .
Vinyo ya sika ekómi kolela, nzete ya vinyo ekaukikauki,  baoyo nyonso bazali na motema ya esengo bakómi kokimela. ## .
Esengo ya bambonda mike esili, makɛlɛlɛ ya bato ya esengo makasi esili, esengo ya nzɛnzɛ esili. ## .
Bazali komɛla vinyo na loyembo ata moko te; masanga oyo elangwisaka ekómeli baoyo bazali komɛla yango bololo. ## .
Engumba oyo basundoli ebukani;  ndako nyonso ekangami mpo moto akɔta te. ## .
Bazali koganga na babalabala mpo vinyo ezangi. Nsai nyonso elimwe; esengo ya mokili esili. ## .
Ndenge oyo batiki biloko na engumba ezali mpenza kokamwisa; babukibuki porte, ekómi libondo mpamba ya biloko oyo ebukanibukani. ## .
Mpo ekozala bongo na katikati ya mokili, na kati ya bato ya bikólo, lokola babɛtabɛtaka nzete ya olive,  lokola balɔkɔtaka mbuma ya vinyo ntango mosala ya kobuka mbuma ya vinyo ekómaka na nsuka. ## .
Bango moko bakotombola mongongo na bango, bakoganga na esengo. Mpo na bonene ya Yehova, bakoganga makasi longwa na mbu. ## .
Yango wana na etúká ya pole  bakokumisa mpenza Yehova,  na bisanga ya mbu, nkombo ya Yehova,  Nzambe ya Yisraele. ## .
Longwa na nsuka ya mokili toyoki mindule:  “Kitoko mpo na Moyengebene!” ## .
si nazali koloba boye: “Ngai nazali kokɔnda,  ngai nazali kokɔnda! Mawa na ngai! Baoyo basalaka na bokosi basali na bokosi.  Baoyo basalaka na bokosi basali na bokosi.” ## .
Nsɔmɔ, libulu mpe motambo ekangi yo, yo moto oyo ofandi na mokili. ## .
Mpe ekosalema mpenza boye: moto oyo akokima lokito ya eloko oyo eyokisaka nsɔmɔ akokwea na libulu, mpe moto oyo akobima na libulu akokangama na motambo.  Mpo baporte ya mai na likoló ekofungwama  mpenza mpe miboko ya mokili ekoningana. ## .
Mokili epasuki mpenza, mokili eningani mpenza, mokili etengitengi mpenza. ## .
Mokili ezali kotengatenga mpenza lokola moto oyo alangwe masanga, mpe eningani epai na epai lokola mwa ndako ya mokɛngɛli.  Mpe misala na yango ya kobuka mibeko ekómeli yango kilo,  mpe esengeli kokwea, bongo ekotɛlɛma lisusu te. ## .
Mpe na mokolo yango ekosalema mpenza boye: Yehova akotya likebi na ye na limpinga ya esika oyo etombwaná, na esika oyo etombwaná, mpe na bakonzi ya mabele, na mabele. ## .
Mpe bakoyanganisama mpenza ndenge bayanganisaka bato ya bolɔkɔ na libulu,  mpe bakokangama na kasho;  mpe nsima ya mikolo ebele, bakotyela bango likebi. ## .
Mpe sanza oyo ebimi mobimba eyoki nsɔni, mpe moi oyo ezali kongala eyoki nsɔni,  mpo Yehova ya mampinga akómi mokonzi  na nkembo na Ngomba Siona  mpe na Yerusaleme mpe liboso ya mibange na ye. ## .
