Nsima ya makambo yango, liloba ya Yehova eyelaki Abrama na emonaneli  ete: “Kobanga te,  Abrama. Ngai nazali nguba na yo.  Mbano na yo ekozala monene mpenza.” ## .
Na yango, Abrama alobaki ete: “Yehova Nkolo Mokonzi-Oyo-Aleki-Nyonso, okopesa ngai nini, awa nazali kokende na ngai kozanga kobota mwana mpe moto oyo akozwa ndako na ngai nde Eliezere,  moto ya Damasi?” ## .
Mpe Abrama abakisaki ete: “Talá! Opesi ngai ata momboto  te, mpe, talá! mwana  moko ya bato ya ndako na ngai nde azali mokitani na ngai, mozwi-ya-libula.” ## .
Kasi, talá! liloba ya Yehova eyelaki ye na maloba oyo: “Moto oyo akokitana yo te, akozala mozwi-ya-libula te, kasi moto oyo akobima na libumu na yo nde akokitana yo, akozala mozwi-ya-libula.” ## .
Bongo abimisaki ye libándá mpe alobaki ete: “Nabondeli yo, talá na likoló mpe tángá minzoto, soki okokoka mpenza kotánga yango.”  Mpe alobaki na ye lisusu ete: “Momboto na yo ekokóma kaka bongo.” ## .
Mpe andimelaki Yehova;  mpe Nzambe atángaki ye moyengebene. ## .
Bongo abakiselaki ye ete: “Ngai nazali Yehova, moto nabimisaki yo na Ure ya Bakaladea mpo na kopesa yo mokili oyo mpo ezala ya yo.” ## .
Bongo alobaki ete: “Yehova Nkolo Mokonzi-Oyo-Aleki-Nyonso, ndenge nini nakoyeba ete nakozwa yango mpo ezala ya ngai?” ## .
Bongo alobaki na ye ete: “Zwelá ngai mwana-ngɔmbɛ ya mwasi ya mbula misato mpe ntaba ya mwasi ya mbula misato mpe mpate-mobali ya mbula misato ná epopo mpe mwana ya ebenga.” ## .
Na bongo, azwaki yango nyonso mpe akataki yango biteni mibalemibale mpe atyaki eteni mokomoko na ndenge ete ekokana na mosusu, kasi akataki bandɛkɛ bitenibiteni te. ## .
Mpe bandɛkɛ oyo elyaka misuni ebandaki kokita likoló ya bibembe ya banyama yango,  kasi Abrama azalaki kobengana yango. ## .
Nsima ya mwa ntango, etikalaki moke moi elala, mpe mpɔngi makasi ekangaki Abrama,  mpe, talá! molili makasi ya nsɔmɔ ekwelaki ye. ## .
Mpe abandaki koloba na Abrama ete: “Yebá mpenza ete momboto na yo ekokóma mopaya, ekofanda na mokili oyo ezali ya bango te,  mpe bakosalela bango, mpe bango bakomonisa bango mpasi mbula nkama minei (400). ## .
Kasi ngai nazali kosambisa ekólo oyo bango bakosalela,  mpe nsima na yango, bakobima na biloko mingi. ## .
Nde yo, okokende na kimya epai ya bankɔkɔ na yo; okokundama nsima ya kozala na bomoi moko ya malamu mpe ya molai. ## .
Kasi na libota ya minei, bango bakozonga awa,  mpamba te libunga ya Baamore ekómi naino na nsuka na yango te.” ## .
