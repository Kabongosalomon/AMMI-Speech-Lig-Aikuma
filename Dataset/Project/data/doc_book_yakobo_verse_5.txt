Sikoyo bóyoka, bino bazwi,  bólela, bóganga makasi mpo na mawa oyo ezali koyela bino. ## .
Bomɛngo na bino epɔli, mpe bilamba na bino ya likoló elyami na nsɛlɛlɛ. ## .
Wolo na bino ná palata na bino egugi, mpe koguga na yango ekozala litatoli epai na bino mpe ekolya misuni na bino. Bobombi  eloko moko lokola mɔtɔ  mpo na mikolo ya nsuka. ## .
Talá! Bokangi lifuti oyo basali oyo babukaki mbuma ya bilanga na bino basengeli kozwa,  ezali kokoba koganga,  mpe kolela ya babuki-mbuma oyo bazali kosɛnga lisalisi  ekɔti na matoi  ya Yehova ya mampinga. ## .
Bofandi na biloko ya kitoko na mabele mpe bomipesi na bisengo ya nzoto.  Bokómisi mitema na bino lokola banyama ya mafutamafuta na mokolo ya koboma yango. ## .
Bokweisi, bobomi moyengebene. Azali kotɛmɛla bino te? ## .
Yango wana, bandeko, bózala na motema molai tii na kozala  ya Nkolo. Talá! Moloni-bilanga akobaka kozela mbuma ya malamu ya mabele, amoniselaka yango motema molai tii mbula ya ebandeli ná mbula ya nsuka ekonɔka. ## .
Bino mpe bózala na motema molai;  bókómisa mitema na bino ngwi, mpo kozala ya Nkolo ekómi pene. ## .
Bandeko, moto na moto atika komilelalela na motema mpo na bamosusu, mpo bósambisama te.  Talá! Mosambisi atɛlɛmi liboso ya baporte. ## .
Bandeko, bókamata ndakisa  ya kokanga motema na mpasi  mpe ya komonisa motema molai  epai ya basakoli,  oyo balobaki na nkombo ya Yehova. ## .
Talá! Tolobaka ete bato oyo bayiki mpiko bazali bato ya esengo.  Boyoká nsango ya koyika mpiko ya Yobo  mpe bomoná ndenge Yehova asukisaki makambo na ye,  ete Yehova azali na bolingo mingi ya motema mpe amonisaka motema mawa. ## .
Atako bongo, bandeko na ngai, likambo ya ntina mpenza yango oyo: bótika kolapa ndai, ɛɛ, ezala na nkombo ya likoló to na nkombo ya mabele to ndai mosusu nyonso.  Kasi tiká Ɛɛ na bino ezala Ɛɛ, mpe Te na bino, Te, mpo bókwea na lisambisi te. ## .
Ezali nde na moto moko na kati na bino oyo azali komona mpasi? Akoba kobondela.  Ezali nde na moto moko oyo azali na nsai? Ayemba nzembo. ## .
Ezali nde na moto moko oyo azali na maladi na kati na bino?  Abenga bankulutu  ya lisangá, mpe bango bábondela mpo na ye, bápakola ye mafuta  na nkombo ya Yehova. ## .
Mpe libondeli ya kondima ekobikisa moto oyo azali kobɛla,  mpe Yehova akotɛlɛmisa ye.  Lisusu, soki asalaki masumu, akolimbisama. ## .
Yango wana, bóyambolaka  masumu na bino polele na kati na bino mpe bóbondelelanaka, mpo bóbikisama.  Lilɔmbɔ ya moyengebene ezalaka na bokasi mingi ntango ezali kosala mosala. ## .
Eliya azalaki moto lokola biso,  kasi abondelaki mpo mbula enɔka te;  mpe mbula enɔkaki te na mokili yango mbula misato na sanza motoba. ## .
Mpe abondelaki lisusu, mpe likoló epesaki mbula mpe mokili yango ebimisaki mbuma na yango. ## .
Bandeko na ngai, soki moto moko na kati na bino atiki nzela ya solo mpe mosusu azongisi ye na nzela, ## .
bóyeba ete moto oyo alongoli mosumuki na nzela ya libunga na ye  akobikisa molimo na ye na liwa  mpe akozipa ebele ya masumu. ## .
