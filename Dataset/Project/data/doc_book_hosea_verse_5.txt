“Ee banganga-nzambe,  bóyoka likambo oyo, Ee ndako ya Yisraele, bótya likebi, mpe bino, Ee ndako ya mokonzi,  bófungola matoi, mpo lisambisi yango etali nde bino; mpamba te bino bokómeli Mizipa motambo  mpe bokómi lokola monyama oyo etandami likoló ya Tabore. ## .
Mpe bapɛngwi bamipesi mingi mpenza na mosala ya koboma,  mpe ngai nazalaki kolendisa bango nyonso. ## .
Ngai nayebaki Efraime,  mpe Yisraele ebombamaki te liboso na ngai.  Mpamba te sikoyo, Ee Efraime, osangani na basi ndenge mibali basanganaka na basi ya ndumba;  Yisraele emikómisi mbindo. ## .
Misala na bango ezali kopesa nzela te ya kozongela Nzambe na bango,  mpo bazali na elimo ya pite;  mpe bandimi Yehova te. ## .
Mpe lolendo ya Yisraele etatoli na elongi na ye;  mpe Yisraele ná Efraime babɛti libaku na libunga na bango.  Yuda mpe abɛti libaku elongo na bango. ## .
Bakendaki koluka Yehova ná bitonga na bango ya bampate mpe bitonga na bango ya bangɔmbɛ, kasi bamonaki ye te.  Amibendaki mosika na bango. ## .
Basaleli Yehova makambo na bokosi,  mpo bakómi batata ya bana oyo bazali bapaya.  Sikoyo, bakolyama na sanza moko elongo na biloko na bango. ## .
“Bóyula liseke  na Gibea,  kelelo na Rama! Bóbɛta ntangwa ya etumba na Bete-avene —nsima na yo, Ee Benyamina! ## .
Ee Efraime, na mokolo ya mpamela, okokóma eloko ya kokamwa mpenza.  Na mabota ya Yisraele, nayebisi maloba oyo ebongi kotyelama motema. ## .
Bankumu ya Yuda bakómi mpenza lokola baoyo bazongisaka ndelo ya mabele nsima.  Nakosopela bango nkɛlɛ na ngai lokola mai. ## .
Efraime azali konyokwama, atutami na bosembo,  mpamba te ye moko aponi kolanda monguna na ye. ## .
Mpe ngai nazalaki lokola ndɔngɛ  mpo na Efraime mpe lokola kopɔla mpo na ndako ya Yuda. ## .
“Bongo Efraime amonaki maladi na ye, mpe Yuda mpota na ye.  Mpe Efraime akendaki epai ya Asiri  mpe atindelaki mokonzi moko monene bato.  Kasi ye akokaki te kobikisa bino,  mpe akokaki te kolongola bino mpota ata na nkisi nini. ## .
Mpo nakozala lokola mwana-nkɔsi na Efraime  mpe lokola mwana-nkɔsi oyo nkingo etondi na nsuki na ndako ya Yuda. Ngai, ɛɛ ngai moko nakopasolapasola mpe nakokende, nakomema, mpe mobikisi akozala te. ## .
Nakokende, nakozonga na esika na ngai tii ntango bakomema kilo ya ngambo na bango;  mpe bakoluka mpenza elongi na ngai.  Ntango ekoyela bango ndongo,  bakoluka ngai.” ## .
