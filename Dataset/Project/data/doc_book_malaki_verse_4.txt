“Mpo talá! mokolo ezali koya oyo ezali kopela lokola litumbu ya mɔtɔ,  mpe bato nyonso ya lofundo mpe baoyo nyonso basalaka makambo mabe bakokóma lokola matiti ya blé.  Mpe mokolo oyo ezali koya ekozikisa mpenza bango,” Yehova ya mampinga alobi bongo, “mpe yango ekotikela bango mosisa te, etape mpe te. ## .
Mpe epai na bino baoyo bobangaka nkombo na ngai, moi ya boyengebene ekobima mpenza,  ná kobikisa na kongɛnga* na yango;  mpe bokobima mpenza mpe bokobɛtabɛta mabele na makolo na bino lokola bana-ngɔmbɛ ya mafutamafuta.” ## .
“Mpe bokonyata mpenza bato mabe, mpo bakokóma lokola putulu na nse ya makolo na bino, na mokolo oyo ngai nakosala makambo,”  Yehova ya mampinga alobi bongo. ## .
“Bókanisa mobeko ya Moize mosaleli na ngai, mobeko oyo napesaki ye na Horebe mpo na Yisraele mobimba, ɛɛ malako mpe bikateli ya lisambisi. ## .
“Talá! Nazali kotindela bino mosakoli Eliya  liboso ete mokolo ya Yehova eya, mokolo yango monene mpe ya nsɔmɔ. ## .
Mpe ye akozongisa motema ya batata epai ya bana, mpe motema ya bana epai ya batata; mpo naya te mpe nabɛta mpenza mabele te mpe nabebisa yango te.” ## .
