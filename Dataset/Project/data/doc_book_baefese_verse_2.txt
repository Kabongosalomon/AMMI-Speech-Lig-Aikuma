Lisusu, ezali bino nde bato Nzambe azongisi na bomoi atako bokufaki na mabunga na bino mpe na masumu na bino, ## .
oyo kala bozalaki kotambola na yango na kolanda makambo  ya mokili oyo, na kolanda mokonzi  ya nguya ya mopɛpɛ, elimo  oyo ezali sikoyo kosala mosala na kati ya bana ya kozanga botosi. ## .
Ɛɛ, na kati na bango biso nyonso tozalaki komitambwisa kala na kolanda bamposa ya nzoto na biso,  tozalaki kosala makambo oyo nzoto  mpe makanisi ezalaki kolinga, mpe tozalaki mpenza bana ya nkanda  lokola bato mosusu. ## .
Kasi Nzambe, oyo atondi mpenza na motema mawa,  mpo na bolingo na ye monene oyo alingaki biso, ## .
azongisaki biso na bomoi elongo na Kristo, na ntango mpenza tozalaki naino bakufi na kati ya mabunga —na boboto monene bobikisami — ## .
mpe alamwisaki biso  elongo mpe afandisaki biso elongo na bisika ya likoló  na bomoko elongo na Kristo Yesu, ## .
mpo ete na makambo ya ntango oyo ekoya  bomɛngo  ya boboto monene na ye oyo eleki nyonso ekoka komonisama na kati ya motema malamu na ye epai na biso na bomoko  elongo na Kristo Yesu. ## .
Na boboto monene wana nde bobikisami na nzela ya kondima;  mpe kobika yango euti na bino te,  ezali likabo ya Nzambe. ## .
Ɛɛ, euti na misala te,  mpo moto moko te azwa ntina ya komikumisa. ## .
Mpo biso tozali mbuma ya mosala na ye  mpe tozalisamaki  na bomoko  elongo na Kristo Yesu mpo na misala ya malamu,  oyo Nzambe abongisá liboso  mpo biso tótambola na yango. ## .
Na yango, bóbosana te ete kala bozalaki bato ya bikólo na mosuni;  bobengamaki bato ya “kozanga kokatama ngenga” na baoyo babengami bato ya “kokatama ngenga” oyo esalemi na mabɔkɔ na kati ya mosuni — ## .
ete na ntango wana mpenza bozalaki na Kristo te,  botangwaki  mosika na ekólo ya Yisraele mpe bozalaki bapaya na kondimana ya elaka,  mpe bozalaki na elikya te  mpe bozalaki na Nzambe te na mokili. ## .
Kasi sikoyo, na bomoko elongo na Kristo Yesu, bino bato oyo kala bozalaki mosika mpenza, bokómi penepene na lisalisi ya makila  ya Kristo. ## .
Mpo ye azali kimya na biso,  ye moto asalaki ete bituluku wana mibale  ekóma moko  mpe abukaki efelo  ya katikati oyo ezalaki kokabola  yango. ## .
Na lisalisi ya nzoto na ye ya mosuni  alongolaki bonguna,  Mibeko oyo ezalaki na mitindo mpe na malako,  mpo akoka kozalisa bikólo yango mibale  mpo ekóma moto moko ya sika, na bomoko elongo na ye,  mpe akoka kotya kimya; ## .
mpe akoka mpenza koyokanisa  bikólo nyonso wana mibale ekóma nzoto kaka moko  mpo na Nzambe na nzela ya nzete ya mpasi,  mpo abomaki bonguna  na lisalisi na ye moko. ## .
Mpe ayaki mpe asakolaki nsango malamu ya kimya  epai na bino bato oyo bozalaki mosika, mpe kimya epai ya baoyo bazalaki pene, ## .
mpo na lisalisi na ye biso, bikólo yango mibale,  tozwi nzela ya kobɛlɛma  na Tata na elimo kaka moko. ## .
Na yango, ya solo mpenza, bozali lisusu bapaya te  mpe bato oyo bafandi bapaya,  kasi bozali nde bana-mboka  esika moko na basantu  mpe bozali bato ya ndako  ya Nzambe, ## .
mpe botongami likoló ya moboko  ya bantoma  mpe basakoli,  nzokande Kristo Yesu ye moko azali libanga ya litumu ya moboko ya ndako. ## .
Na bomoko elongo na ye, ndako yango mobimba, lokola esangani liboke moko na boyokani mpenza,  ezali komata mpo na kokóma tempelo mosantu ya Yehova. ## .
Na bomoko elongo na ye,  bino mpe bozali kotongama elongo mpo na kozala esika oyo Nzambe asengeli kofanda na elimo. ## .
