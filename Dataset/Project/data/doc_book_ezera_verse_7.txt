Mpe nsima ya makambo wana, na boyangeli ya Artazerezese  mokonzi ya Perse, Ezera  mwana ya Seraya  mwana ya Azaria mwana ya Hilikiya ## .
mwana ya Shalume  mwana ya Zadoke mwana ya Ahitube ## .
mwana ya Amaria  mwana ya Azaria  mwana ya Merayote ## .
mwana ya Zerahia  mwana ya Uzi  mwana ya Buki ## .
mwana ya Abishua  mwana ya Finehase  mwana ya Eleazare  mwana ya Arona  nganga-nzambe mokonzi — ## .
Ezera yango autaki na Babilone; mpe ayebaki malamu kosala bakopi  ya mobeko ya Moize,  oyo Yehova Nzambe ya Yisraele apesaki, bongo mokonzi apesaki ye nyonso oyo asɛngaki,  mpo lobɔkɔ ya Yehova Nzambe na ye ezalaki elongo na ye. ## .
Na yango bana ya Yisraele mosusu mpe banganga-nzambe  mosusu, Balevi,  bayembi,  bakɛngɛli ya baporte  ná Banetinime  bamataki na Yerusaleme na mbula ya nsambo ya mokonzi Artazerezese. ## .
Nsukansuka akómaki na Yerusaleme na sanza ya mitano, elingi koloba, na mbula ya nsambo ya mokonzi. ## .
Mpamba te na mokolo ya liboso ya sanza ya liboso, ye moko atyaki ntango ya kolongwa na Babilone, mpe na mokolo ya liboso ya sanza ya mitano akómaki na Yerusaleme, mpo lobɔkɔ malamu ya Nzambe na ye ezalaki elongo na ye. ## .
Mpo Ezera abongisaki  motema na ye mpo na koyekola mobeko ya Yehova,  kosalela yango  mpe koteya  malako  mpe bosembo  na Yisraele. ## .
Mpe talá maloba ya mokanda oyo Mokonzi Artazerezese apesaki nganga-nzambe Ezera mosali-bakopi,  mosali-bakopi ya maloba ya mibeko ya Yehova mpe ya malako na ye oyo apesaki Yisraele: ## .
“Artazerezese,  mokonzi ya bakonzi,  epai ya Ezera nganga-nzambe, mosali-bakopi ya mobeko ya Nzambe ya likoló:  Ozala na kimya mingi.  Mpe sikoyo ## .
ngai napesi etinda  ete, na kati ya bokonzi na ngai,  moto nyonso na kati ya bato ya Yisraele, banganga-nzambe na bango ná Balevi, oyo alingi kokende na Yerusaleme elongo na yo, akende. ## .
Lokola etinda ya kolukaluka  makambo etali Yuda mpe Yerusaleme eutaki na mokonzi mpe bapesi-toli  na ye nsambo na kolanda mobeko  ya Nzambe  na yo oyo ezali na lobɔkɔ na yo, ## .
mpe etinda ya komema palata mpe wolo oyo mokonzi ná bapesi-toli na ye bapesi  na bolingo epai ya Nzambe ya Yisraele, oyo esika na ye ya kofanda ezali na Yerusaleme, ## .
ná palata nyonso mpe wolo oyo okozwa na etúká mobimba oyo eyangelami ya Babilone, ná likabo ya bato  ná banganga-nzambe oyo bazali kopesa na bolingo na ndako ya Nzambe na bango,  oyo ezali na Yerusaleme; ## .
boye na mbongo yango, okosomba nokinoki bangɔmbɛ-mibali,  bampate-mibali,  bana-mpate  ná makabo na bango ya mbuma  ná makabo na bango ya masanga  mpe okopesa yango na etumbelo ya ndako ya Nzambe na bino,  oyo ezali na Yerusaleme. ## .
“Mpe nyonso oyo yo ná bandeko na yo bomoni malamu kosala na palata mpe na wolo oyo ekotikala,  bokosala  yango na kolanda mokano  ya Nzambe na bino. ## .
Mpe bambɛki  oyo bazali kopesa yo mpo na mosala ya ndako ya Nzambe na yo, tyá yango nyonso liboso ya Nzambe na Yerusaleme. ## .
Mpe biloko mosusu ya ntina ya ndako ya Nzambe na yo, oyo yo osengeli kopesa, okozwa yango na ndako ya biloko ya motuya ya mokonzi mpe okopesa yango. ## .
“Mpe ngai moko, mokonzi Artazerezese, napesi etinda  na bakɛngɛli nyonso ya biloko ya motuya  oyo bazali na ngámbo mosusu ya Ebale,  ete eloko nyonso oyo nganga-nzambe Ezera,  mosali-bakopi ya mobeko ya Nzambe ya likoló, akosɛnga bino, epesama nokinoki, ## .
ata soki ezali talanta  nkama moko (100) ya palata, korosi  nkama moko ya blé, bati  nkama moko ya vinyo,  bati nkama moko ya mafuta,  ná mungwa  ndenge alingi. ## .
Nyonso oyo euti na etinda  ya Nzambe ya likoló esalema na molende  mpo na ndako ya Nzambe ya likoló,  mpo nkɛlɛ ekwela bokonzi ya mokonzi mpe bana na ye te. ## .
Mpe bóyeba likambo oyo: moto nyonso na kati ya banganga-nzambe  ná Balevi,  babɛti-miziki,  bakɛngɛli ya baporte,  Banetinime  ná basali ya ndako oyo ya Nzambe, bokosɛnga ye mpako te, lifuti  te to eloko ya kopesa  mpo na koleka te. ## .
“Mpe yo, Ezera, na bwanya  oyo Nzambe na yo apesi yo, tyá bamajistra ná basambisi mpo básambisaka  ntango nyonso bato nyonso oyo bazali na ngámbo mosusu ya Ebale, ɛɛ baoyo nyonso bayebi mibeko ya Nzambe na yo; mpe bokolakisa  yango moto nyonso oyo ayebi yango te. ## .
Mpe moto nyonso oyo akotosa te mobeko ya Nzambe  na yo mpe mobeko ya mokonzi, bákatela ye etumbu nokinoki, ezala liwa  to kobengana,  to lomande ya mbongo  to bolɔkɔ.” ## .
Yehova Nzambe ya bankɔkɔ  na biso apambolama, ye oyo atye likambo ya boye na motema  ya mokonzi, mpo na kokómisa kitoko  ndako ya Yehova, oyo ezali na Yerusaleme! ## .
Mpe amoniseli ngai motema boboto  liboso ya mokonzi ná bapesi-toli  na ye mpe liboso ya bankumu nyonso ya nguya ya mokonzi. Mpe ngai, ɛɛ ngai, namilendisaki mpo lobɔkɔ  ya Yehova Nzambe na ngai ezalaki elongo na ngai, mpe nabandaki koyanganisa bankumu ya Yisraele mpo bámata elongo na ngai. ## .
