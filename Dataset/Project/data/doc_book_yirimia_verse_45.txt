Liloba oyo mosakoli Yirimia alobaki na Baruke  mwana ya Neria ntango akomaki na buku maloba oyo eutaki na monɔkɔ ya Yirimia  na mbula ya minei ya Yehoyakime  mwana ya Yosiya, mokonzi ya Yuda ete: ## .
“Talá oyo Yehova Nzambe ya Yisraele alobi mpo na yo, Ee Baruke, ## .
‘Yo olobi: “Mawa na ngai,  sikoyo, mpo Yehova abakisi mawa na mpasi na ngai! Nalɛmbi mpo na kokimela na ngai, mpe nazwi esika ya kopema te.”’ ## .
“Talá oyo okoloba na ye: ‘Talá oyo Yehova alobi: “Talá! Oyo natongá nazali kobuka yango, mpe oyo naloná nazali kopikola yango, ɛɛ, mokili mobimba. ## .
Kasi yo ozali kokoba koluka makambo minene mpo na yo.  Kokoba koluka yango te.”’ ## .
Mpo talá nazali komema mpasi na ekelamu nyonso ya mosuni,’  yango nde liloba ya Yehova, ‘mpe nakopesa yo molimo na yo lokola eloko oyo epunzami na bisika nyonso oyo okokende.’” ## .
