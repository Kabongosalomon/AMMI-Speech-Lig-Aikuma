Mpe natombolaki miso na ngai mpe namonaki; mpe talá! moto moko azalaki wana, mpe na lobɔkɔ na ye azalaki na nsinga ya komeka. ## .
Bongo nalobaki ete: “Okei wapi?” ## .
e ye alobaki na ngai ete: “Komeka Yerusaleme, mpo na koyeba bonene na yango mpe bolai na yango.” ## .
Mpe talá! anzelu oyo azalaki kosolola na ngai azalaki kokende, mpe anzelu mosusu ayaki kokutana na ye. ## .
Bongo alobaki na ye ete: “Potá mbangu, lobá na elenge mobali oyo wana ete: ‘“Na Yerusaleme, bato bakofanda  lokola na mboka oyo ezangi bifelo, mpo bato ná banyama ya mboka bakozala ebele kuna. ## .
Mpe ngai moko nakokóma efelo na yango ya mɔtɔ epai na epai,  mpe ngai nakokóma nkembo kuna,”’”  yango nde liloba ya Yehova. ## .
“Bino! Bino! Bókima mokili ya nɔrdi,”  yango nde liloba ya Yehova. ## .
po napalanganisi bino na mipɛpɛ minei ya likoló,”  yango nde liloba ya Yehova. ## .
“Yo Siona!  Kimá, yo oyo ozali kofanda na mwana mwasi ya Babilone. ## .
Mpo talá oyo Yehova ya mampinga alobi: ‘Nsima ya nkembo  atindaki ngai na bikólo oyo ezalaki kopunza bino;  mpo moto oyo azali kosimba bino  azali kosimba mbuma ya liso na ngai. ## .
Mpo talá nazali koningisela bango lobɔkɔ,  mpe bakokóma mpenza biloko ya kopunza ya baombo na bango.’  Mpe bino bokoyeba mpenza ete Yehova ya mampinga ye moko atindi ngai. ## .
“Ee mwana mwasi ya Siona, gangá makasi mpe sepelá;  mpo talá nazali koya,  mpe nakofanda epai na yo,”  yango nde liloba ya Yehova. ## .
“Mpe bikólo mingi bakokangana na Yehova na mokolo yango,  mpe bakokóma mpenza bato na ngai;  mpe nakofanda epai na yo.” Mpe okoyeba ete Yehova ya mampinga ye moko atindi ngai epai na yo. ## .
Mpe Yehova akokamata mpenza Yuda ezala likabo na ye na mabele mosantu,  mpe akopona lisusu Yerusaleme. ## .
Moto nyonso, fandá nyɛɛ liboso ya Yehova,  mpo ye moko alamuki,  alongwe na esika na ye mosantu. ## .
