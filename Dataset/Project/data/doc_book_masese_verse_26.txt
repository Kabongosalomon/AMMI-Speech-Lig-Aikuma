Lokola nɛjɛ na eleko ya molunge mpe lokola mbula na ntango ya kobuka mbuma,  nkembo mpe ebongi te mpo na moto ya zoba. ## .
Ndenge ndɛkɛ ekimaka na ntina mpe ndenge nyampeke epumbwaka na ntina, ndenge mpe kolakelama mabe eyaka na ntina mpenza. ## .
Fimbo ezali mpo na farasa,  ebende ya mbanga  ezali mpo na mpunda, mpe fimbo mpo na mokɔngɔ ya bazoba. ## .
Koyanola moto oyo azali zoba na kolanda bozoba na ye te, noki yo moko mpe okokana na ye. ## .
Yanolá moto ya zoba na kolanda bozoba na ye, mpo akóma na bwanya na miso na ye moko te. ## .
Lokola moto oyo azali komikatakata makolo, lokola moto oyo azali komɛla bwale mpenza, moto oyo azali kotya makambo na lobɔkɔ ya moto oyo azali zoba azali mpe bongo. ## .
Makolo ya motɛngumi etoká nde mai? Boye lisese ezali na monɔkɔ ya bazoba. ## .
Lokola moto oyo azali kokanga libanga na libondo ya mabanga, moto oyo azali kopesa zoba nkembo azali mpe bongo. ## .
Lokola lititi ya nzubɛnzubɛ oyo ebimi na lobɔkɔ ya mo-langwi-masanga, lisese ezali mpe bongo na monɔkɔ ya bazoba. ## .
Lokola moto ya litimbo oyo azali kotɔbɔla eloko nyonso, moto oyo azwi zoba  to moleki-nzela na mosala azali mpe bongo. ## .
Ndenge mbwa ezali kozongela biloko oyo yango esanzi, zoba azali kozongela bozoba na ye. ## .
Omoná moto oyo azali na bwanya na miso na ye moko?  Elikya ezali mingi mpo na zoba  koleka mpo na ye. ## .
Moto ya gɔigɔi alobi: “Mwana-nkɔsi azali na nzela, nkɔsi na kati ya bisika minene ya bato nyonso!” ## .
Porte ezali kobalukabaluka na ebalukelo na yango, moto ya gɔigɔi mpe na mbeto na ye. ## .
Moto ya gɔigɔi akɔtisi lobɔkɔ na ye na kibakuli ya fɛti; alɛmbi mingi mpo akoka ata kozongisa yango na monɔkɔ na ye. ## .
Moto ya gɔigɔi azali na bwanya mingi na miso na ye moko  koleka bato nsambo oyo bazali kopesa eyano ya mayele. ## .
Lokola moto oyo asimbi matoi ya mbwa, moleki-nzela oyo akómi kosilika mpe komikɔtisa na koswana oyo ezali ya ye te azali mpe bongo. ## .
Lokola moto ya ligboma oyo azali kobwaka mbanzi ya mɔtɔ,  makula mpe liwa, ## .
moto oyo akosi moninga na ye mpe alobi ete: “Nazalaki nde kosakana te?” azali mpe bongo. ## .
Esika nkoni ezali te mɔtɔ ekufaka, mpe esika moto oyo akoselaka bato makambo azali te kowelana esilaka. ## .
Ndenge makala ezalaka mpo na makala oyo ezali na mɔtɔ mpe nkoni mpo na mɔtɔ, moto oyo abimisaka kowelana mpo na kongalisa koswana azali mpe bongo. ## .
Maloba ya moto oyo akoselaka bato makambo ezali lokola biloko oyo esengeli komɛlama na lokoso, biloko oyo ekitaka na kati mpenza ya libumu. ## .
Lokola palata ya maimai oyo bapakoli na eteni ya mbɛki ya mabele, mbɛbu ya mɔtɔmɔtɔ elongo na motema ya mabe azali mpe bongo. ## .
Na mbɛbu na ye moyini asalaka ete bato báyeba ye te, kasi atyaka bokosi na kati na ye. ## .
Ata soki azali koyeisa mongongo na ye elɛngi,  kondima ye te,  mpo biloko nsambo oyo eyinamá  ezali na motema na ye. ## .
Koyina ezipami na bokosi. Mabe na ye ekomonisama na lisangá. ## .
Ye oyo azali kotimola libulu akokwea na kati na yango,  mpe ye oyo azali kobalola libanga—yango ekozongela ye. ## .
Lolemo ya lokuta eyinaka moto oyo yango enyati,  mpe monɔkɔ sukali ebimisaka libebi. ## .
