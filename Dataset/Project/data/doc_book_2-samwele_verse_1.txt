Mpe esalemaki boye: nsima ya liwa ya Saulo, mpe ntango Davidi autaki koboma Baamaleke,  Davidi akobaki kofanda na Ziklage  mikolo mibale. ## .
Mpe esalemaki boye: na mokolo ya misato, talá! Mobali  moko azali kouta na kaa, epai ya Saulo, bilamba na ye epasukipasuki  mpe mabele na motó;  mpe esalemaki boye: ntango akómaki epai ya Davidi, na mbala moko, akweaki na mabele  mpe afukamaki elongi na nse. ## .
Bongo Davidi alobaki na ye: “Outi wapi?” Na yango, ye alobaki na Davidi ete: “Nauti na kaa ya Yisraele, nakimi.” ## .
Mpe Davidi alobaki na ye lisusu: “Makambo eleki ndenge nini? Yebisá ngai, nabondeli yo.” Bongo ye alobaki ete: “Bato bakimi etumba mpe lisusu, bato ebele bakwei mpe bakufi,  ata mpe Saulo  ná mwana na ye Yonatane  bakufi.” ## .
Bongo Davidi alobaki boye na elenge mobali oyo azalaki koloba na ye: “Ndenge nini oyebi mpenza ete Saulo akufi, ná mwana na ye Yonatane?” ## .
Na yango, elenge mobali oyo azalaki koloba na ye alobaki boye: “Nakómaki kaka boye na Ngomba Gilboa,  mpe namoni Saulo ayɛkameli likɔnga na ye;  mpe talá! batambwisi-makalo mpe bato oyo bamati na mpunda bakómaki esika azalaki. ## .
Ntango abalukaki mpe amonaki ngai, abengaki ngai mpe nalobaki ete: ‘Ngai oyo!’ ## .
Mpe alobaki na ngai lisusu boye: ‘Yo nani?’ Na yango, ngai nalobaki na ye: ‘Nazali Moamaleke.’ ## .
Bongo ye alobaki boye: ‘Nabondeli yo, tɛlɛmá pene na ngai mpe bomá ngai mbala moko, mpo mpasi ya liwa ekangi ngai, mpamba te molimo  na ngai nyonso ezali naino kati na ngai.’ ## .
Bongo natɛlɛmaki pene na ye mpe nabomaki ye mbala moko,  mpo nayebaki ete akoki kobika te ndenge akweaki. Na nsima, nazwaki motole  na motó na ye mpe ekɔmɔ oyo ezalaki na lobɔkɔ na ye, mpo namemela yango nkolo na ngai awa.” ## .
Na yango, Davidi asimbaki bilamba na ye mpe apasolaki yango,  mpe bato nyonso oyo bazalaki elongo na ye basalaki mpe bongo. ## .
Mpe babandaki koganga, kolela  mpe kokila bilei  tii na mpokwa mpo na Saulo ná mwana na ye Yonatane ná bato ya Yehova mpe mpo na ndako ya Yisraele,  mpamba te bakweaki na mopanga. ## .
Bongo Davidi alobaki boye na elenge mobali oyo azalaki koloba na ye: “Ozali moto ya wapi?” Na yango ye alobaki ete: “Nazali mwana ya moto moko oyo afandi mopaya, Moamaleke.” ## .
Bongo Davidi alobaki na ye: “Ndenge nini obangaki te  kosembola lobɔkɔ na yo mpo na koboma moto oyo Yehova atye mafuta?” ## .
Na yango, Davidi abengaki moko ya bilenge mibali mpe alobaki ete: “Pusaná awa. Bɛtá ye.” Bongo abɛtaki ye mpe akufaki. ## .
Na nsima, Davidi alobaki na ye: “Ngambo ya makila na yo ezala na motó na yo moko,  mpamba te monɔkɔ na yo efundi yo  ete: ‘Ngai nde nabomaki mbala moko moto oyo Yehova atye mafuta.’” ## .
Bongo Davidi ayembelaki Saulo ná mwana na ye Yonatane  loyembo oyo ya mawa ## .
mpe alobaki ete báteyaka bana ya Yuda  loyembo oyo ebengami “Litimbo.”  Talá! Ekomami na buku ya Yashare: ## .
uba ya Saulo, bongo ata moko etyamaki lisusu mafuta te. ## .
e mopanga ya Saulo ezongaki te kozanga elonga. ## .
oyo atyaki likoló ya bilamba na bino biloko ya wolo ya kobongisa nzoto. ## .
lingo na yo epai na ngai elekaki mpenza bolingo ya basi. ## .
