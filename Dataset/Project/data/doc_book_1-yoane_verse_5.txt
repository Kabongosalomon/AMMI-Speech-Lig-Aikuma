Moto nyonso oyo azali kondima ete Yesu azali Kristo abotami na Nzambe,  mpe moto nyonso oyo azali kolinga oyo asalaki ete kobotama yango ezala azali kolinga moto oyo abotami na oyo wana. ## .
Na likambo oyo nde tozali koyeba ete tolingaka  bana ya Nzambe,  ntango tozali kolinga Nzambe mpe kosalela mibeko na ye. ## .
Mpo bolingo  ya Nzambe elakisi boye: ete tótosaka mibeko na ye;  kutu mibeko na ye ezali kilo te, ## .
mpo eloko nyonso oyo ebotami  na Nzambe elongaka mokili.  Mpe bolongi  oyo elongi  mokili yango oyo: kondima  na biso. ## .
Nani moto alongi  mokili  soki te moto oyo andimaka  ete Yesu azali Mwana ya Nzambe? ## .
Ezali ye, Yesu Kristo, nde moto ayaki na lisalisi ya mai mpe ya makila; na mai kaka te,  kasi na mai mpe na makila.  Mpe elimo  nde eloko oyo ezali kopesa litatoli, mpo elimo ezali solo. ## .
Mpo biloko misato ezali kopesa litatoli: ## .
elimo  ná mai  ná makila,  mpe yango nyonso misato ezali na boyokani. ## .
Soki tozali koyamba litatoli oyo bato bapesaka,  litatoli oyo Nzambe apesaka eleki, mpo litatoli oyo Nzambe azali kopesa yango oyo: likambo oyo ete atatoli  mpo na Mwana na ye. ## .
Moto oyo azali kondimela Mwana ya Nzambe azwi litatoli  mpo na ye moko. Moto oyo azali kondimela Nzambe te akómisi ye moto ya lokuta,  mpo andimi te litatoli oyo epesami,  oyo Nzambe, oyo azali motatoli,  apesi mpo na Mwana na ye. ## .
Mpe litatoli oyo epesami yango oyo: ete Nzambe apesi biso bomoi ya seko,  mpe bomoi yango ezali na kati ya Mwana na ye. ## .
Moto oyo azali na Mwana azali na bomoi yango; moto oyo azali na Mwana ya Nzambe te azali na bomoi yango te. ## .
Nakomeli bino makambo wana mpo bóyeba ete bozali na bomoi ya seko,  bino baoyo bondimelaka nkombo ya Mwana ya Nzambe. ## .
Mpe kotya motema oyo totyelaka ye  yango oyo: ete, ezala eloko nini biso tokosɛnga na boyokani na mokano na ye, akoyoka biso. ## .
Lisusu, soki toyebi ete akoyoka biso mpo na eloko nyonso oyo tozali kosɛnga,  toyebi ete tokozwa biloko yango oyo esɛngami mpamba te tosɛngi ye yango. ## .
Soki moto amoni ndeko na ye azali kosala lisumu moko oyo ememaka na liwa te,  akosɛnga, mpe akopesa ye bomoi,  ɛɛ, na baoyo bazali kosala lisumu na ndenge oyo ezali komema na liwa te.  Ezali na lisumu oyo ememaka na liwa. Ezali mpo na lisumu wana nde nazali te koyebisa ye ete asɛnga. ## .
Makambo nyonso ya kozanga boyengebene ezali lisumu;  mpe atako bongo ezali na lisumu oyo ememaka na liwa te. ## .
Toyebi ete moto nyonso oyo abotami na Nzambe  asalaka lisumu te, kasi Oyo  abotami na Nzambe akɛngɛlaka ye, mpe moto mabe asimbaka ye te. ## .
Toyebi ete touti na Nzambe,  kasi mokili mobimba ezali kolala na nguya ya moto mabe. ## .
Kasi toyebi ete Mwana ya Nzambe ayei,  mpe apesi biso mayele  mpo tóyeba moto ya solosolo.  Mpe tozali na bomoko  elongo na moto wana ya solosolo, na nzela ya Mwana na ye Yesu Kristo. Wana nde Nzambe ya solo  mpe bomoi ya seko. ## .
Bana, bókeba na bikeko. ## .
