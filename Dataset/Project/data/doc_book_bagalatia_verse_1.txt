Paulo,  ntoma,  atyami na bato te mpe na nzela ya moto te, kasi na nzela ya Yesu Kristo  mpe ya Nzambe Tata,  oyo alamwisaki ye uta na bakufi, ## .
mpe bandeko nyonso oyo bazali na ngai,  epai ya masangá ya Galatia: ## .
Boboto monene mpe kimya  ya Nzambe Tata na biso mpe ya Nkolo Yesu Kristo ezala na bino. ## .
Ye amikabaki mpo na masumu na biso  mpo asikola biso na makambo mabe ya ntango oyo  na boyokani na mokano  ya Nzambe na biso mpe Tata, ## .
ye azala na nkembo libela na libela.  Amen. ## .
Nazali kokamwa ndenge bozali kolongwa nokinoki mpenza epai ya Moto  oyo abengaki bino na boboto monene ya Kristo  mpe bozali kolanda nsango malamu ya ndenge mosusu. ## .
Kasi ezali nsango malamu mosusu te; ezali nde na bato mosusu oyo bazali kotya bino na mobulu  mpe bazali koluka kobebisa nsango malamu ya Kristo. ## .
Nzokande, ata soki moko na biso to anzelu moko boye, oyo auti na likoló, ayei kosakwela bino nsango malamu ya likambo moko boye oyo ekeseni na nsango malamu oyo tosakwelaki bino, alakelama mabe. ## .
Lokola touti koloba yango, ngai mpe nalobi yango lisusu sikoyo ete: Moto nyonso oyo azali kosakwela bino nsango malamu ya likambo moko boye oyo ekeseni na oyo boyambaki,  alakelama mabe. ## .
Bongo sikoyo, nazali koluka kondimisa nde bato to Nzambe? To nazali nde koluka kosepelisa bato?  Soki nazali naino kosepelisa bato,  nazali moombo ya Kristo te. ## .
Mpo nazali koyebisa bino, bandeko, ete nsango malamu oyo nasakolaki ezali eloko ya bato te; ## .
mpo nazwaki yango na moto te, moto moko mpe ateyaki ngai yango te, kasi Yesu Kristo nde amonisaki ngai yango. ## .
Ya solo, boyokaki nsango ya etamboli na ngai ya kala na lingomba ya Bayuda,  ete nazalaki konyokola  lisangá ya Nzambe mpe kopanza yango mingi koleka, ## .
mpe nazalaki kokende liboso mpenza na kati ya lingomba ya Bayuda koleka bato mingi ya mbula na ngai na ekólo na ngai,  mpo nazalaki na molende  mingi mpenza mpo na bonkɔkɔ  ya batata na ngai. ## .
Kasi ntango Nzambe, oyo abimisaki ngai na libumu ya mama na ngai mpe oyo abengaki  ngai na boboto monene na ye,  amonaki malamu ## .
komonisa Mwana na ye na nzela na ngai,  mpo nasakwela bikólo  nsango malamu na ye, nakendaki mbala moko kosolola na nzoto ná makila  te. ## .
Namataki mpe te na Yerusaleme epai ya baoyo bazalaki bantoma liboso na ngai,  kasi nakendaki nde na Arabia, mpe nazongaki lisusu na Damasi. ## .
Mpe mbula misato na nsima namataki na Yerusaleme  kotala Kefa,  mpe nafandaki na ye mikolo zomi na mitano. ## .
Kasi namonaki bantoma mosusu te, namonaki kaka Yakobo  ndeko  ya Nkolo. ## .
Nzokande na makambo oyo nazali kokomela bino, talá! na miso ya Nzambe, nazali kokosa te. ## .
Nsima na yango nakendaki  na bitúká ya Siri mpe ya Silisia. ## .
Kasi masangá ya Yudea oyo ezali na bomoko na Kristo  eyebaki elongi na ngai te; ## .
ezalaki kaka koyoka ete: “Moto oyo azalaki kala konyokola  biso azali sikoyo kosakola nsango malamu ya kondima oyo ye azalaki liboso kopanzapanza.” ## .
Bongo babandaki kokumisa  Nzambe mpo na ngai. ## .
