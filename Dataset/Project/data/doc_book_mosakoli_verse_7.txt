Nkombo malamu eleki mafuta ya malamu,  mpe mokolo ya liwa eleki mokolo ya kobotama. ## .
Kokende na ndako ya kolela ebembe eleki kokende na ndako ya fɛti,  mpo yango ezali nsuka ya bato nyonso; mpe moto ya bomoi asengeli kotya yango na motema na ye. ## .
Komitungisa eleki kosɛka na malamu,  mpamba te na mawa ya elongi, motema ekómaka malamu koleka. ## .
Motema ya bato ya bwanya ezali na ndako ya kolela ebembe,  kasi motema ya bazoba ezali na ndako ya esengo. ## .
Kozala moto oyo azali koyoka mpamela ya moto ya bwanya  eleki kozala moto oyo azali koyoka loyembo ya bazoba. ## .
Mpo ndenge makɛlɛlɛ ya banzubɛ na nse ya nzungu ezalaka, kosɛka ya zoba ezali mpe bongo;  yango mpe ezali mpamba. ## .
Mpo monyoko ekoki kotinda moto ya bwanya asala lokola moto ya ligboma,  mpe likabo  ekoki kobebisa motema. ## .
Nsuka mpenza ya likambo eleki ebandeli na yango.  Moto ya motema molai aleki moto oyo azali na elimo ya lolendo. ## .
Elimo na yo esilika nokinoki te,  mpo nkanda efandaka nde na ntolo ya bazoba. ## .
Koloba te ete: “Mpo na nini mikolo ya liboso elekaki mikolo oyo na malamu?”  Ezali bwanya te  nde etindi yo otuna ndenge wana. ## .
Bwanya elongo na libula ezali malamu mpe ezali na litomba mpo na baoyo bazali komona moi. ## .
Mpo bwanya ebatelaka  ndenge mpe mbongo ebatelaka;  kasi litomba ya boyebi ezali ete bwanya ebatelaka na bomoi baoyo bazali na yango. ## .
Talá mosala  ya Nzambe ya solo, mpo nani akoki kosembola eloko oyo ye atɛngisi? ## .
Na mokolo ya malamu, zalá malamu,  mpe na mokolo ya mpasi, moná ete Nzambe ya solo asali yango kaka ndenge asalá oyo wana,  mpo bato báyeba ata eloko moko te oyo ekoya nsima na bango. ## .
Namoni eloko nyonso na mikolo na ngai ya mpamba.  Moyengebene azali kokufa na boyengebene na ye,  mpe moto mabe azali koumela na mabe na ye. ## .
Kokóma moyengebene koleka ndelo te,  to komimonisa na bwanya koleka ndelo te.  Mpo na nini okomibebisa? ## .
Kozala mabe koleka ndelo te,  to kokóma zoba te.  Mpo na nini okufa wana ezali naino ntango na yo te? ## .
Malamu osimba toli oyo, mpe kotika te kosimba toli oyo mosusu;  mpo moto oyo abangaka Nzambe akosimba yango nyonso. ## .
Bwanya ekómisaka moto ya bwanya makasi koleka bakonzi zomi ya nguya oyo bazali na kati ya engumba. ## .
Mpo ezali na moto moko te oyo azali moyengebene na mabele oyo asalaka kaka malamu mpe asalaka lisumu te. ## .
Lisusu, kotya motema na yo te na maloba nyonso oyo bato bakoki koloba,  noki oyoka mosaleli na yo azali kolakela yo mabe. ## .
Mpo motema na yo moko eyebi malamu ete mbala mingi yo moko mpe olakelaki bato mosusu mabe. ## .
Nasalelaki bwanya mpo na komeka makambo nyonso oyo. Nalobaki boye: “Nakokóma na bwanya.” Kasi ezalaki mosika na ngai. ## .
Makambo nyonso oyo esalemá eleki mosika mayele ya moto mpe ezali mozindo mingi koleka. Nani akoki koyeba yango? ## .
Ngai nabalukaki, motema na ngai mpe ebalukaki,  mpo na koyeba, kotalatala mpe koluka bwanya  mpe ntina ya makambo,  mpe koyeba mabe ya bozoba mpe bozoba ya ligboma; ## .
mpe namonaki boye: Mwasi oyo azali mpenza minyama ya bokila mpe oyo motema na ye ezali minyama oyo babengi pusu mpe oyo mabɔkɔ na ye ezali bikangeli  azali bololo koleka liwa.  Soki moto akimi mwasi yango, azali malamu na miso ya Nzambe ya solo, kasi soki mwasi yango akangi ye, moto yango azali kosala lisumu. ## .
Moyanganisi  alobi: “Talá oyo namoni, ntango nataleli eloko mokomoko mpo nayeba likambo yango nyonso, ## .
oyo molimo na ngai elukaki ntango nyonso, kasi namoni yango te. Na bato nkóto (1 000), namoni mobali moko  kasi na bango nyonso, namoni ata mwasi moko te. ## .
Talá! namoni kaka likambo oyo: ete Nzambe ya solo asalaki bato sembo,  kasi bango moko baluki myango mingi.” ## .
