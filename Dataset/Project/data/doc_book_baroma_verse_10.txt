Bandeko, mposa ya motema na ngai mpe lilɔmbɔ na ngai epai ya Nzambe mpo na bango ezali mpenza ete bábika. ## .
Mpo nazali kotatwela bango ete bazali na molende  mpo na Nzambe; kasi nde na boyebi ya solosolo te; ## .
mpo lokola bayebi boyengebene ya Nzambe  te kasi bazali koluka kotya oyo ya bango moko,  batosaki boyengebene ya Nzambe te. ## .
Mpo Kristo azali nsuka ya Mibeko,  mpo moto nyonso oyo azali na kondima azala moyengebene. ## .
Mpo Moize akomi ete moto oyo akangamaki na boyengebene ya Mibeko akozala na bomoi na nzela na yango. ## .
Kasi boyengebene oyo euti na kondima ezali koloba boye: “Koloba te na motema na yo ete:  ‘Nani akomata na likoló?’  elingi koloba, mpo akitisa Kristo  na nse; ## .
to: ‘Nani akokita na libulu mozindo?’  elingi koloba, mpo abimisa Kristo na kati ya bakufi.” ## .
Kasi elobi nini? “Liloba ezali pene na yo, na monɔkɔ na yo mpenza mpe na motema na yo mpenza”;  elingi koloba, “liloba”  ya kondima, oyo tozali kosakola. ## .
Mpo soki ozali kosakola polele ‘liloba wana na monɔkɔ na yo mpenza,’  ete Yesu azali Nkolo,  mpe ozali kondima na motema na yo ete Nzambe alamwisaki ye uta na bakufi,  okobika. ## .
Mpo na motema  nde moto andimaka mpo na boyengebene, kasi na monɔkɔ nde moto alobaka polele  mpo na lobiko. ## .
Mpo Likomami ezali koloba ete: “Moto moko te oyo andimeli  ye akoyoka nsɔni.” ## .
Mpo Moyuda ná Mogrɛki bakeseni te,  mpo bato nyonso bazali na Nkolo kaka moko, oyo apambolaka mingi  bato nyonso oyo babelelaka ye. ## .
Mpo “moto nyonso oyo akobelela nkombo ya Yehova akobika.” ## .
Kasi ndenge nini bakobelela moto oyo bandimeli te?  Mpe ndenge nini bakondimela moto oyo bayoki nsango na ye te? Mpe ndenge nini bakoyoka nsango soki moto oyo akosakola azali te? ## .
Mpe bakosakola ndenge nini soki batindi bango te?  Kaka ndenge ekomamá ete: “Makolo ya baoyo bazali kosakola nsango malamu ya makambo ya malamu ezali kitoko mingi mpenza!” ## .
Atako bongo, bango nyonso batosaki te nsango malamu.  Mpo Yisaya azali koloba ete: “Yehova, nani andimeli likambo oyo toyoki?” ## .
Yango wana, kondima eutaka na likambo oyo moto ayoki.  Mpe likambo oyo moto ayoki eyaka na nzela ya liloba ya Kristo. ## .
Nzokande nazali kotuna: Bayokaki, boye te? Ɛɛ, ya solo, “lokito na bango eyokani na mabele mobimba,  mpe maloba na bango kino na nsuka ya mabele esika bato bafandi.” ## .
Nzokande nazali kotuna: Yisraele bayebaki, boye te?  Liboso Moize alobi: “Nakoyokisa bino zuwa na eloko oyo ezali ekólo te; nakoyokisa bino nkanda makasi na ekólo moko ya bozoba.” ## .
Kasi Yisaya akómi na mpiko mpenza mpe alobi: “Baoyo bazalaki koluka ngai te bamonaki ngai;  namimonisaki epai ya baoyo bazalaki kotuna ngai te.” ## .
Kasi na oyo etali Yisraele azali koloba ete: “Natandi mabɔkɔ na ngai mokolo mobimba epai ya bato oyo bazangá botosi  mpe bafungolelaka ngai monɔkɔ.” ## .
