Oyo nde liloba ya Yehova epai ya mosakoli Yirimia mpo na Bafilistia,  liboso Farao abɛta Gaza. ## .
Talá oyo Yehova alobi: ## .
alá! Mai ezali komata  uta na nɔrdi  mpe ekómi mokɛli ya mai makasi oyo ezali kozindisa. Mpe ekozindisa mokili yango mpe biloko oyo etondisi yango, engumba ná bato oyo bafandi kati na yango.  Mpe bato bakobelela, mpe moto nyonso oyo azali kofanda na mokili yango akoganga na kolela. ## .
Na makɛlɛlɛ ya basabo ya bampunda na ye ndenge ezali kobɛtabɛta mabele,  na lokito ya makalo na ye ya etumba,  yikiyiki ya bayiká na ye,  batata bakobaluka nsima te mpo na kotala bana na bango, mpo mabɔkɔ na bango elɛmbi, ## .
mpo na mokolo oyo ezali koya mpo na kopunza Bafilistia nyonso,  kolongola na Tire  mpe na Sidone  mobiki nyonso oyo azalaki kosunga.  Mpo Yehova azali kopunza Bafilistia,  oyo bazali batikali oyo bautaki na esanga ya Kafitore. ## .
Ɛɛ, libandi  ekoya na Gaza.  Ashekelone  akangisami monɔkɔ. Ee yo oyo otikali na lobwaku na bango ya patatalu, kino ntango nini okomikatakata? ## .
“Aha, mopanga ya Yehova!  Kino ntango nini okofanda nyɛɛ te? Kɔtá na kati ya libenga  na yo. Pemá mpe fandá nyɛɛ. ## .
“Ndenge nini yango ekoki kofanda nyɛɛ, awa Yehova apesi yango mitindo? Ezali mpo na Ashekelone mpe mpo na bokula ya mbu.  Aponi yango ezala kuna.” ## .
