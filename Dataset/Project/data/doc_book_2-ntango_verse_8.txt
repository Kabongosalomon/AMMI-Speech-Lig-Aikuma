Mpe esalemaki boye: na nsuka ya mbula ntuku mibale (20),  oyo Salomo atongaki ndako ya Yehova  mpe ndako na ye moko, ## .
bingumba oyo Hirame  apesaki Salomo—Salomo atongaki yango lisusu mpe afandisaki bana ya Yisraele kuna. ## .
Lisusu, Salomo akendaki na Hamate-soba mpe alongaki yango. ## .
Na nsima, atongaki lisusu Tadamore na esobe mpe bingumba nyonso oyo ezalaki bisika ya kobomba biloko  oyo atongaki na Hamate. ## .
Mpe atongaki lisusu Bete-horone ya Likoló  mpe Bete-horone ya Nse,  bingumba oyo ebatelami makasi na bifelo,  baporte mpe bikangiseli, ## .
mpe Baalate  mpe bingumba nyonso oyo ezalaki bisika ya kobomba biloko, oyo ekómaki ya Salomo, bingumba nyonso ya makalo  ná bingumba ya bato oyo batambolaka na mpunda,  mpe eloko kitoko nyonso ya Salomo  oyo azalaki na mposa ya kotonga na Yerusaleme, na Libá  mpe na mokili mobimba ya boyangeli na ye. ## .
Mpe bato nyonso oyo batikalaki kati na Bahiti,  Baamore,  Baperizi,  Bahivi  ná Bayebusi,  oyo bazalaki bato ya Yisraele te, ## .
na bana na bango oyo batikalaki nsima na bango na mokili, baoyo bana ya Yisraele basilisaki nyɛɛ te,  Salomo azalaki kobengisa  bango mpo na kosalisa bango misala makasi tii na mokolo ya lelo. ## .
Kasi na bana ya Yisraele, Salomo akómisaki ata moko te moombo mpo na mosala na ye;  mpo bazalaki babundi  mpe bakonzi ya bakomanda oyo basalisaka ye mpe bakonzi ya batambwisi-makalo  na ye mpe ya bato na ye oyo batambolaka na mpunda. ## .
Talá bakonzi ya bakomisɛrɛ  ya Mokonzi Salomo: bato nkama mibale na ntuku mitano (250), batambwisi-misala oyo bazalaki kokamba bato. ## .
Mpe Salomo abimisaki mwana mwasi ya Farao  na Sité ya Davidi  mpe amatisaki ye na ndako oyo atongelaki ye,  mpo alobaki boye: “Atako azali mwasi na ngai, asengeli te kofanda na ndako ya Davidi mokonzi ya Yisraele, mpo bisika oyo sanduku ya Yehova eyei ezali mosantu.” ## .
Na ntango yango nde Salomo apesaki Yehova bambeka ya kotumba  likoló ya etumbelo  ya Yehova oyo atongaki liboso ya ndako ya kokɔtela, ## .
ɛɛ ndenge esalemaka mokolo na mokolo,  mpo na kopesa makabo na kolanda mobeko ya Moize na ntina etali basabata  mpe basanza ya sika  mpe bafɛti oyo ntango na yango etyamá,  mbala misato na mbula:  na fɛti ya bagato ezangi levire  mpe na fɛti ya bapɔsɔ  mpe na fɛti ya mwa bandako ya matiti. ## .
Lisusu, atyaki bituluku  ya banganga-nzambe na misala na bango na kolanda mobeko ya tata na ye Davidi,  mpe Balevi  na bisika na bango ya mosala, mpo na kosanzola  mpe kosala  liboso ya banganga-nzambe ndenge esalemaka mokolo na mokolo,  mpe bakɛngɛli ya baporte na bituluku na bango mpo na baporte ndenge na ndenge,  mpo mitindo ya Davidi moto ya Nzambe ya solo ezalaki bongo. ## .
Mpe batikaki te motindo oyo mokonzi apesaki banganga-nzambe mpe Balevi mpo na likambo nyonso mpe mpo na bibombelo ya biloko. ## .
Na yango, mosala nyonso ya Salomo esalemaki ndenge ebongisamaki,  banda mokolo batyaki moboko ya ndako ya Yehova tii ntango esilaki.  Bongo ndako ya Yehova esilaki. ## .
Na ntango yango nde Salomo akendaki na Ezione-gebere  mpe na Elote,  na bokula ya mbu, na mokili ya Edome. ## .
Mpe mbala na mbala, Hirame  azalaki kotindela ye, na nzela ya basaleli na ye, bamasuwa ná basaleli oyo bayebi makambo ya mbu,  mpe bazalaki kokende elongo na basaleli ya Salomo na Ofire  kozwa kuna talanta  nkama minei na ntuku mitano (450) ya wolo  mpe bayaki na yango epai ya Mokonzi Salomo. ## .
