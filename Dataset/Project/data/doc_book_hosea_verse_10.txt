“Yisraele azali nzete ya vinyo oyo ezali kobeba.  Azali kobotabota mbuma mpo na ye moko.  Lokola mbuma na ye ezali mingi, azali mpe kobakisa bitumbelo.  Lokola biloko ya mokili na ye ezali kitoko, azali mpe kotɛlɛmisa makonzí kitoko. ## .
Motema na bango ekómi na bokosi;  sikoyo bakomema ngambo. ## .
oto moko akobuka bitumbelo na bango; akopunza makonzí na bango. ## .
Mpamba te, sikoyo bakoloba ete: ‘Tozali na mokonzi te,  mpo tobangaki Yehova te. Mpe mokonzi akosalela biso nini?’ ## .
“Bazali kobimisa maloba, kolapa bandai ya lokuta,  kosala kondimana;  mpe lisambisi ebimi lokola molona ya ngɛngɛ na kati ya banzela ya mikala ya bilanga. ## .
Bato oyo bafandi na Samaria bakobanga mpo na ekeko ya mwana ya ngɔmbɛ ya Bete-avene;  mpamba te bato na yango bakolela yango mpenza, ezala mpe banganga-nzambe ya banzambe ya bapaya oyo bazalaki kosepela na yango, mpo na nkembo na yango, mpamba te ekokende na mboka mopaya, mosika na yango. ## .
Ata ekeko yango mpe, moto moko akokende na yango na Asiri mpo apesa yango likabo na mokonzi monene.  Efraime akoyoka nsɔni,  mpe Yisraele ekoyokela toli na yango nsɔni. ## .
Samaria mpe mokonzi na ye bakobomama mpenza nyɛɛ,  lokola mwa etape moke likoló ya etando ya mai. ## .
Mpe bisika oyo etombwaná ya Bete-avene,  lisumu ya Yisraele,  ekobebisama nyɛɛ. Banzubɛ mpe bansende  ekomatela bitumbelo na bango.  Mpe bato bakoloba mpenza na bangomba boye: ‘Bózipa biso!’ mpe na bangomba mike ete: ‘Bókwela biso!’ ## .
“Ee Yisraele, ozali kosala masumu  banda na mikolo ya Gibea.  Kuna batɛlɛmaki nyɛɛ. Na Gibea, etumba ya kobunda na bana oyo bazangi boyengebene esilisaki bango te. ## .
Ntango nakosepela, nakopesa bango mpe disiplini.  Mpe bato ya bikólo bakosangana mpenza mpo na kotɛmɛla bango ntango bakokangisa bango na mabunga na bango mibale. ## .
“Mpe Efraime azalaki mwana-ngɔmbɛ ya mwasi oyo balakisá mosala, oyo azalaki kolinga kotutatuta mbuma;  mpe ngai, nalekaki likoló ya nkingo na ye ya kitoko. Natye moto moko atambwisa Efraime na mosala ya kobalola mabele.  Yuda azali kobalola mabele;  Yakobo azali kopanzela  ye yango. ## .
Bómilonela momboto na boyengebene;  bóbuka mbuma na ndenge oyo eyokani na motema boboto.  Bómitimwela mabele oyo ebongi na bilanga,  wana ntango ya koluka Yehova ezali naino, kino akoya  koteya bino boyengebene. ## .
“Bino bobaloli mabe ndenge babalolaka mabele.  Bobuki nde kozanga boyengebene.  Bolei mbuma ya bokosi,  mpamba te botye motema na nzela na bino,  na ebele ya bato na bino ya nguya. ## .
Mpe yikiyiki ebimi na kati ya bato ya ekólo na yo,  mpe bingumba nyonso na yo oyo ebatelami makasi ekopunzama,  lokola kopunza oyo Shalmane apunzaki ndako ya Arabele, na mokolo ya etumba oyo bakatakataki mama pembeni ya bana na ye. ## .
Ee Betele, bakosala bino ndenge wana, mpo mabe na bino eleki ndelo.  Na ebandeli ya ntɔngɔ, mokonzi ya Yisraele akobomama solo.” ## .
