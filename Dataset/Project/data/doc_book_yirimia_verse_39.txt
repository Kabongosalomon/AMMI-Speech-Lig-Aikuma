Na mbula ya libwa ya Zidikiya mokonzi ya Yuda, na sanza ya zomi,  Nebukadrezare mokonzi ya Babilone ná limpinga mobimba ya basoda na ye bayaki na Yerusaleme mpe babandaki kozinga yango. ## .
Na mbula ya zomi na moko ya Zidikiya, na sanza ya minei, na mokolo ya libwa ya sanza yango, bapasolaki nzela na efelo ya engumba. ## .
Mpe bankumu nyonso ya mokonzi ya Babilone bakɔtaki mpe bafandaki na Porte ya Kati,  elingi koloba, Nergale-sharezere, Samagare-nebo, Saresekime, Rabasarise, Nergale-sharezere oyo azalaki Rabamage mpe bankumu nyonso ya mokonzi ya Babilone oyo batikalaki. ## .
Sikoyo esalemaki boye: ntango kaka Zidikiya mokonzi ya Yuda mpe mibali nyonso ya etumba bamonaki bango, babandaki kokima  mpe kobima na engumba na butu na nzela ya elanga ya mokonzi,  na nzela ya porte oyo ezali kati na bifelo mibale; bazalaki kobima na nzela ya Araba. ## .
Mpe limpinga moko ya basoda ya Bakaladea ebandaki kolanda bango,  mpe bazwaki Zidikiya na mokili patatalu oyo ekauká ya Yeriko.  Bongo bakamataki ye mpe bamemaki ye epai ya Nebukadrezare mokonzi ya Babilone, na Ribla,  na mokili ya Hamate,  mpo azwela ye bikateli ya lisambisi. ## .
Mpe mokonzi ya Babilone abomaki  bana ya Zidikiya na Ribla, na miso na ye,  mpe mokonzi ya Babilone abomaki bato nyonso ya lokumu ya Yuda. ## .
Mpe abomaki miso ya Zidikiya,  nsima na yango akangaki ye na bikangeli ya motako, mpo na komema ye na Babilone. ## .
Mpe Bakaladea batumbaki na mɔtɔ ndako ya mokonzi mpe bandako ya bato,  mpe babukaki bifelo ya Yerusaleme. ## .
Mpe bato mosusu na kati na baoyo batikalaki na engumba, mpe baoyo bakimaki mpo na kokende epai na ye, mpe bato mosusu na kati na baoyo batikalaki, Nebuzaradane  mokonzi ya basoda oyo bakɛngɛlaka mokonzi  amemaki bango na mboka mopaya, na Babilone. ## .
Mpe bato mosusu, bato oyo bazangá, baoyo bazalaki na eloko te, Nebuzaradane mokonzi ya basoda oyo bakɛngɛlaka mokonzi atikaki bango báfanda na mokili ya Yuda;  mpe na mokolo yango, abandaki kopesa bango bilanga ya vinyo mpe kosalisa bango misala na makasi. ## .
Lisusu, Nebukadrezare mokonzi ya Babilone apesaki mitindo mpo na Yirimia na nzela ya Nebuzaradane mokonzi ya basoda oyo bakɛngɛlaka mokonzi ete: ## .
“Kamatá ye mpe miso na yo ezala likoló na ye, mpe kosala ye likambo moko te ya mabe.  Kasi salelá ye kaka ndenge akoloba na yo.” ## .
Bongo Nebuzaradane  mokonzi ya basoda oyo bakɛngɛlaka mokonzi ná Nebushazebane oyo azalaki Rabasarise, ná Nergale-sharezere oyo azalaki Rabamage mpe bato nyonso ya lokumu ya mokonzi ya Babilone, batindaki bato; ## .
ɛɛ, batindaki bato mpo bábimisa Yirimia na Lopango ya Bakɛngɛli  mpe bapesaki ye na Gedalia  mwana ya Ahikame  mwana ya Shafane,  mpo amema ye na ndako na ye, mpo afanda kati na bato. ## .
Mpe liloba ya Yehova eyelaki Yirimia ntango akangamaki na Lopango ya Bakɛngɛli  ete: ## .
“Kende, mpe osengeli koloba na Ebede-meleke  moto ya Etiopi ete: ‘Talá oyo Yehova ya mampinga, Nzambe ya Yisraele, alobi: “Talá nazali kokokisa maloba na ngai likoló ya engumba oyo, mpo na mpasi kasi mpo na malamu te,  mpe yango ekosalema liboso na yo na mokolo yango.”’ ## .
“‘Mpe nakobikisa yo na mokolo yango,’  yango nde liloba ya Yehova, ‘mpe okopesama te na lobɔkɔ ya bato oyo ozali kobanga.’ ## .
“‘Mpo nakobikisa yo mpenza, mpe okokwea na mopanga te; mpe okozwa mpenza molimo na yo lokola eloko oyo epunzami,  mpo otyeli ngai motema,’  yango nde liloba ya Yehova.” ## .
