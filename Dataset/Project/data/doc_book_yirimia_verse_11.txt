Liloba oyo eyelaki Yirimia uta na Yehova ete: ## .
“Bóyoka maloba ya kondimana oyo! ## .
pe osengeli koloba  yango epai ya bato ya Yuda mpe epai ya bato oyo bafandi na Yerusaleme, ## .
mpe osengeli koloba na bango ete: ‘Talá oyo Yehova Nzambe ya Yisraele alobi: “Alakelama mabe moto oyo azali koyoka te maloba ya kondimana oyo, ## .
oyo napesaki bankɔkɔ na bino mitindo na mokolo oyo nabimisaki bango na mokili ya Ezipito,  na litumbu ya konyangwisa bibende,  ete: ‘Bótosa mongongo na ngai, mpe bosengeli kosala makambo na kolanda oyo nyonso nazali kopesa bino mitindo;  mpe bokokóma mpenza bato na ngai mpe ngai nakokóma Nzambe na bino, ## .
mpo nakokisa ndai oyo nalapelaki bankɔkɔ na bino,  ya kopesa bango mokili oyo etondi na miliki mpe na mafuta ya nzoi,  lokola na mokolo ya lelo.’”’” ## .
ngo nazongisaki mpe nalobaki ete: “Amen, Ee Yehova.” ## .
Mpe Yehova alobaki na ngai lisusu ete: “Sakolá maloba oyo nyonso kati na bingumba ya Yuda mpe kati na babalabala ya Yerusaleme,  ete: ‘Bóyoka maloba ya kondimana oyo, mpe bosengeli kokokisa yango. ## .
Mpo nakebisaki polelepolele bankɔkɔ na bino na mokolo oyo nalongolaki bango na mokili ya Ezipito  mpe kino mokolo ya lelo, kolamukáká ntɔngɔntɔngɔ mpe kokebisáká ete: “Bótosa mongongo na ngai.” ## .
Kasi bayokaki te mpe basembolaki litoi na bango te,  kasi bazalaki kaka kotambola, moto na moto, na motó makasi mpe motema mabe na bango;  na yango nayeiselaki bango maloba nyonso ya kondimana oyo, oyo napesaki bango mitindo ete básalela, kasi basalelaki yango te.’” ## .
Lisusu, Yehova alobaki na ngai ete: “Likita mabe emonani kati na bato ya Yuda mpe kati na bato oyo bafandi na Yerusaleme. ## .
Bazongeli mabunga ya bankɔkɔ na bango,  bato ya liboso, oyo baboyaki kotosa maloba na ngai, kasi balandaki nde banzambe mosusu mpo na kosalela bango.  Ndako ya Yisraele mpe ndako ya Yuda babuki kondimana na ngai oyo nasalaki ná bankɔkɔ na bango. ## .
Na yango, talá oyo Yehova alobi: ‘Talá nazali kokitisela bango mpasi  oyo bakokoka kobima na yango te;  mpe bakobelela ngai mpo na kosɛnga lisalisi, kasi nakoyoka bango te. ## .
Mpe bingumba ya Yuda mpe bato oyo bafandi na Yerusaleme bakokende mpenza mpe bakobelela mpo na kosɛnga lisalisi epai ya banzambe oyo bango bazali kobimisela milinga ya mbeka,  kasi oyo bakobikisa bango ata moke te na ntango ya mpasi na bango. ## .
Mpo banzambe na yo bakómi ebele lokola bingumba na yo, Ee Yuda;  mpe botyeli eloko ya nsɔni  bitumbelo ebele lokola babalabala ya Yerusaleme, bitumbelo mpo na kobimisela Baala milinga ya mbeka.’ ## .
“Mpe yo, kobondela  mpo na bato oyo te, mpe mpo na bango kotombola mongongo te mpo na kosɛngasɛnga na kolela to kosala libondeli te,  mpo ngai nakoyoka te ntango bakobelela ngai mpo na mpasi na bango. ## .
“Molingami na ngai azali kosala mosala nini na ndako na ngai,  mpo ete mingi kati na bango básala likambo oyo,  mwango ya mabe?  Mpe na mosuni mosantu ya bambeka nde bakosala ete likambo yango eleka likoló na yo,  ntango mpasi na yo ekoya? Na ntango yango okosepela? ## .
‘Nzete ya olive oyo etondi na nkasa, oyo ezali komonana kitoko na mbuma mpe na ndenge na yango,’ yango nde nkombo Yehova abengi yo.  Na lokito ya koganga makasi, apelisi yango mɔtɔ, mpe babuki bitape na yango. ## .
“Mpe Yehova ya mampinga ye moko, Moto oyo aloni yo,  alobeli mpasi oyo ekoyela yo mpo na mabe oyo ndako ya Yisraele  mpe ndako ya Yuda esali mpo na kosilikisa ngai na kobimiseláká Baala milinga ya mbeka.” ## .
Mpe Yehova ye moko ayebisaki ngai mpo nayeba yango. Na ntango yango omonisaki ngai misala na bango. ## .
Mpe nazalaki lokola mwana-mpate ya mobali, ya botosi, oyo amemami mpo na kobomama,  mpe nayebaki te ete ngai nde bazalaki kosalela myango:  “Tóbebisa nzete ná biloko na yango ya kolya, mpe tólongola ye na mokili ya bato ya bomoi,  mpo nkombo na ye ekanisama lisusu te.” ## .
Kasi Yehova ya mampinga azali kosambisa na boyengebene;  azali kotalatala bangɛi mpe motema.  Ee tiká namona ndenge okozongisela bango mabe, mpo epai na yo nde namonisi likambo na ngai ya kosamba. ## .
Na yango, talá oyo Yehova alobi mpo na bato ya Anatote  oyo bazali koluka molimo na yo: “Osengeli kosakola na nkombo ya Yehova te,  noki okufa na lobɔkɔ na biso”; ## .
na yango, talá oyo Yehova ya mampinga alobi: “Talá, nazali kotyela bango likebi. Bilenge bakokufa na mopanga.  Bana na bango ya mibali mpe bana na bango ya basi bakokufa na nzala. ## .
Mpe ata moto moko te akotikala mpo na bango, mpamba te nakoyeisela bato ya Anatote  mpasi, na mbula oyo bakotyela bango likebi.” ## .
