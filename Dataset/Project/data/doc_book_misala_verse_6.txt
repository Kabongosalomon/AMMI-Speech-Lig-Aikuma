Nzokande na mikolo yango, wana bayekoli bazalaki kobakisama, koimaima ebimaki na Bayuda ya monɔkɔ ya Grɛki  mpo na Bayuda ya monɔkɔ ya Ebre, mpamba te bazalaki kobosana basi na bango oyo mibali bakufá na ntango ya kokabola biloko ya mokolo na mokolo. ## .
Bongo bantoma zomi na mibale babengaki ebele wana ya bayekoli epai na bango mpe balobaki ete: “Tosepeli te kotika liloba ya Nzambe mpo na kokabola biloko ya kolya na bamesa. ## .
Bongo, bandeko, bóluka  na kati na bino mibali nsambo ya lokumu malamu, oyo batondi na elimo mpe na bwanya,  mpo tótya bango na mokumba oyo ya ntina; ## .
kasi biso tokomipesa na mabondeli mpe na mosala ya liloba.” ## .
Mpe likambo oyo balobaki, esepelisaki ebele mobimba wana ya bato, mpe baponaki Stefano, mobali moko oyo atondi na kondima mpe na elimo santu,  mpe Filipe  mpe Prokore mpe Nikanore mpe Timone mpe Parmenasi mpe Nikolausi, prozelite moko ya Antiokia; ## .
mpe batyaki bango liboso ya bantoma, mpe, nsima ya kobondela, batyaki mabɔkɔ na bango  likoló na bango. ## .
Na yango, liloba ya Nzambe ekobaki kokola,  mpe motángo ya bayekoli ekobaki kobakisama mingi mpenza na Yerusaleme;  mpe ebele ya banganga-nzambe  babandaki kotosa  kondima. ## .
Nzokande Stefano, oyo atondaki na ngɔlu mpe na nguya, azalaki kosala makamwisi minene ya komonisa makambo oyo ekoya mpe bilembo  minene na kati ya bato. ## .
Kasi bato mosusu kati na baoyo bazalaki kobengama Sinagoga ya Basikwami, mpe na bato ya Sirene ná bato ya Alezandria  mpe na baoyo bautaki na Silisia  ná Azia, batɛlɛmaki mpo na kotyana ntembe ná Stefano; ## .
nzokande bakokaki kotɛlɛma te liboso ya bwanya  mpe ya elimo oyo ye azalaki koloba na yango. ## .
Bongo bapusaki bato na nkuku mpo báloba  ete: “Toyoki ye azali koloba maloba ya kofinga  Moize ná Nzambe.” ## .
Mpe batombokisaki bato mpe mikóló mpe bakomeli, mpe, babimelaki ye na mbalakaka, bakamati ye na makasi mpe bamemi ye na Sanedrina. ## .
Mpe babimisaki batatoli ya lokuta,  oyo balobaki ete: “Moto oyo azali kotika te koloba makambo ya mabe mpo na esika mosantu oyo mpe mpo na Mibeko. ## .
Na ndakisa, toyokaki ye azali koloba ete Yesu Monazarete wana akokweisa esika oyo mpe akobongola mimeseno oyo Moize apesaki biso.” ## .
Mpe wana baoyo nyonso bafandaki na Sanedrina bazalaki kotala ye mpenza,  bamonaki ete elongi na ye ezali lokola elongi ya anzelu. ## .
