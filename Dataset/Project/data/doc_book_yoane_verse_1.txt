Na ebandeli  Liloba  azalaki, mpe Liloba azalaki elongo na Nzambe,  mpe Liloba azalaki nzambe. ## .
Ye azalaki elongo na Nzambe  na ebandeli. ## .
Biloko nyonso esalemaki na nzela na ye,  mpe eloko moko te esalemaki soki na nzela na ye te. ## .
o esalemaki ## .
na nzela na ye ezalaki bomoi,  mpe bomoi ezalaki pole  ya bato. ## .
Mpe pole ezali kongɛnga na molili,  kasi molili elongi yango te. ## .
Moto moko abimaki oyo atindamaki lokola momonisi ya Nzambe:  nkombo na ye Yoane. ## .
Moto yango ayaki mpo na litatoli,  ete apesa litatoli mpo na pole yango,  mpo bato ya ndenge nyonso bándima na nzela na ye. ## .
Ye azalaki pole yango te,  kasi asengelaki nde kopesa litatoli  mpo na pole yango. ## .
Pole ya solosolo  oyo epesaka pole  na bato ya ndenge nyonso  ekómaki pene ya koya na mokili. ## .
Azalaki na mokili,  mpe mokili esalemaki na nzela na ye,  kasi mokili eyebaki ye te. ## .
Ayaki na mboka na ye mpenza, kasi bato na ye moko bayambaki ye te. ## .
Nzokande, baoyo nyonso bayambaki ye,  apesaki bango lotomo ya kokóma bana ya Nzambe,  mpo bazalaki kondimela nkombo na ye; ## .
mpe babotamaki, na makila te to na mokano ya bato ya mosuni te to na mokano ya mobali moko boye mpe te, kasi na Nzambe. ## .
Bongo Liloba akómaki moto*  mpe afandaki na kati na biso, mpe tomonaki nkembo na ye, nkembo lokola oyo ya mwana uta na tata, mwana se moko oyo abotamaki ; mpe atondaki na boboto monene mpe na solo. ## .
(Yoane apesaki litatoli mpo na ye, ɛɛ, agangaki mpenza—ye moto alobaki yango—ete: “Moto oyo azali koya nsima na ngai aleká liboso na ngai, mpo azalaki liboso na ngai.”) ## .
Mpo biso nyonso tozwi na ebele ya biloko oyo atondi na yango,  ɛɛ boboto monene likoló ya boboto monene. ## .
Mpo Mibeko epesamaki na nzela ya Moize,  kasi boboto monene  ná solo  eyaki na nzela ya Yesu Kristo. ## .
Moto ata moko te amoná Nzambe;  nzambe kaka moko oyo abotamá  oyo azali na ntolo  ya Tata nde moto alimboli ye. ## .
Nde talá litatoli oyo Yoane apesaki ntango Bayuda batindelaki ye banganga-nzambe mpe Balevi uta na Yerusaleme mpo na kotuna ye ete: “Yo ozali nani?” ## .
Mpe asakolaki polele mpe awanganaki te, nde asakolaki polele ete: “Ngai nazali Kristo te.” ## .
Mpe batunaki ye ete: “Kasi yo nani? Ozali Eliya?”  Mpe alobaki ete: “Nazali ye te.” “Ozali Mosakoli?”  Mpe ayanolaki ete: “Te!” ## .
Bongo balobaki na ye ete: “Yo ozali nani? mpo tópesa eyano na baoyo batindi biso. Olobi nini mpo na yo moko?” ## .
Alobaki ete: “Ngai nazali mongongo ya moto moko oyo azali koganga na esobe: ‘Bósembola nzela ya Yehova,’ ndenge mosakoli Yisaya alobaki.” ## .
Nzokande baoyo batindamaki bautaki na Bafarisai. ## .
Bongo batunaki ye mpe balobaki na ye ete: “Bongo mpo na nini ozali kobatisa,  soki ozali Kristo to Eliya to Mosakoli te?” ## .
Yoane ayanolaki bango ete: “Ngai nazali kobatisa na mai. Na kati  na bino ezali na moto moko oyo bino boyebi ye te, ## .
oyo azali koya nsima na ngai, kasi oyo nabongi te kofungola nsinga ya sandale na ye.” ## .
Makambo wana esalemaki na Betania na ngámbo mosusu ya Yordani, epai Yoane azalaki kobatisa. ## .
Mokolo oyo elandaki, amonaki Yesu azali koya epai na ye, mpe alobaki ete: “Talá, Mwana-Mpate  ya Nzambe oyo azali kolongola lisumu  ya mokili! ## .
Ye nde moto nalobaki mpo na ye ete: Nsima na ngai moto moko azali koya oyo aleká liboso na ngai, mpo azalaki liboso na ngai. ## .
Ata ngai mpe nayebaki ye te, kasi nayaki kobatisa na mai mpo ye amonisama epai ya Yisraele.” ## .
Yoane mpe apesaki litatoli ete: “Namonaki elimo ezali kokita lokola ebenga uta na likoló, mpe efandaki likoló na ye. ## .
Ata ngai mpe nayebaki ye te, kasi Oyo mpenza atindaki ngai  nabatisa na mai alobaki na ngai ete: ‘Moto oyo okomona elimo ekiti likoló na ye mpe efandi, ye nde moto oyo abatisaka na elimo santu.’ ## .
Mpe namoni yango, mpe napesi litatoli ete oyo azali Mwana ya Nzambe.” ## .
Lisusu na mokolo oyo elandaki, Yoane atɛlɛmaki elongo na bayekoli na ye mibale, ## .
mpe wana azalaki kotala Yesu ntango azali kotambola, alobaki ete: “Talá, Mwana-Mpate  ya Nzambe!” ## .
Mpe bayekoli wana mibale bayokaki ndenge alobaki, mpe balandaki Yesu. ## .
Bongo Yesu abalukaki mpe, ntango amonaki bango bazali kolanda, alobaki na bango ete: “Bozali koluka nini?” Balobaki na ye ete: “Rabi, (oyo soki babongoli, elakisi, Moteyi,) ofandaka wapi?” ## .
Alobaki na bango ete: “Bóya, mpe bokomona.”  Bongo bakendaki mpe bamonaki epai azalaki kofanda, mpe bafandaki elongo na ye mokolo wana; ezalaki soki ngonga ya zomi. ## .
Andre  ndeko ya Simo Petro azalaki moko na bango mibale oyo bayokaki makambo Yoane alobaki mpe balandaki Yesu. ## .
Liboso ye akutanaki na ndeko na ye mpenza, Simo, mpe alobaki na ye ete: “Tomoni Masiya”  (oyo soki babongoli, elakisi, Kristo). ## .
Akendaki na ye epai ya Yesu. Ntango Yesu atalaki  ye, alobaki ete: “Yo Simo  mwana ya Yoane;  okobengama Kefa” (oyo ebongolami Petro). ## .
Na mokolo oyo elandaki, alingaki kokende na Galile. Bongo akutanaki na Filipe  mpe alobaki na ye ete: “Landá ngai.”* ## .
Nzokande Filipe azalaki moto ya Betesaida,  moto ya engumba ya Andre ná Petro. ## .
Filipe akutanaki na Natanaele  mpe alobaki na ye ete: “Tomoni moto oyo Moize, na kati ya Mibeko,  mpe Basakoli  bakomaki mpo na ye, Yesu, mwana ya Yozefe,  moto ya Nazarete.” ## .
Kasi Natanaele alobaki na ye ete: “Eloko moko ya malonga ekoki nde kobima na Nazarete?”  Filipe alobaki na ye ete: “Yaká komona.” ## .
Yesu amonaki Natanaele azali koya epai na ye mpe alobaki mpo na ye ete: “Talá, Moyisraele ya solosolo, oyo azali na bokosi te.” ## .
Natanaele alobaki na ye ete: “Ndenge nini oyebi ngai?” Yesu azongiselaki ye ete: “Liboso Filipe abenga yo, ntango ozalaki na nse ya nzete ya figi, namonaki yo.” ## .
Natanaele ayanolaki ete: “Rabi, ozali Mwana ya Nzambe,  ozali Mokonzi  ya Yisraele.” ## .
Yesu azongiselaki ye ete: “Ondimi mpo nayebisi yo ete namonaki yo na nse ya nzete ya figi? Okomona makambo ya minene koleka oyo.” ## .
Alobaki na ye lisusu ete: “Ya solosolo mpenza, nalobi na bino: Bokomona likoló efungwami mpe baanzelu  ya Nzambe bazali komata mpe kokita epai ya Mwana ya moto.” ## .
