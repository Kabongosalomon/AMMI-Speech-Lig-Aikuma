Liyebisi: ## .
iloba ya Yehova etɛmɛli mokili ya Hadrake, mpe Damasi  ezali esika yango epemaka; mpo Yehova azali kotya liso na moto ya mabele  mpe na mabota nyonso ya Yisraele. ## .
Mpe Hamate  ekozala lisusu na ndelo na ye;* Tire  ná Sidone,  mpo yango ezali na bwanya mingi. ## .
Mpe Tire ebandaki komitongela mwa ngomba oyo basalá mpo na libateli, mpe koyanganisa palata lokola putulu mpe wolo lokola pɔtɔpɔtɔ ya babalabala. ## .
Talá! Yehova ye moko akobɔtɔla yango biloko, mpe akoboma mpenza mampinga ya basoda na yango na mbu;  mpe yango ekozikisama na mɔtɔ. ## .
Ashekelone ekomona mpe ekobanga; mpe Gaza, ekoyoka mpe mpasi makasi mpenza; Ekrone  mpe ndenge moko, mpamba te eloko oyo yango ezalaki kotyela elikya  ekoyoka nsɔni. Mpe mokonzi moko akokufa na Gaza, mpe bato bakofanda na Ashekelone te. ## .
Mpe mwana-mobali ya makango  akofanda mpenza na Ashedode,  mpe nakolongola mpenza lolendo ya Mofilistia. ## .
Mpe nakolongola na monɔkɔ na ye biloko oyo ebebisami na makila mpe nakolongola na mino na ye biloko na ye ya bosɔtɔ,  ye mpe akotikala mpenza mpo na Nzambe na biso; mpe akokóma lokola sheiki  na kati ya Yuda,  mpe Ekrone lokola Moyebusi. ## .
Mpe, mpo na ndako na ngai, nakomitya lokola basoda oyo bakɛngɛlaka,  bongo moto akoleka wana te mpe moto akozonga wana te; mpe kapita ya mosala akoleka lisusu te epai na bango,  mpo sikoyo namoni yango na miso na ngai. ## .
“Ee mwana mwasi ya Siona, zalá na esengo mingi.  Ee mwana mwasi ya Yerusaleme, gangá na koganga ya bolongi.  Talá! Mokonzi na yo  azali koya epai na yo.  Azali moyengebene, ɛɛ, abikisami;  moto ya komikitisa,  mpe amati likoló ya mpunda,* ɛɛ likoló ya nyama oyo ekɔmɛli, mwana ya mpunda ya mwasi. ## .
Mpe nakolongola mpenza likalo ya etumba na Efraime mpe nakolongola mpunda na Yerusaleme.  Mpe litimbo ya etumba  ekolongolama. Mpe ye akolobela mpenza bikólo makambo ya kimya;  mpe boyangeli na ye ekozala banda na mbu tii na mbu mpe banda na Ebale tii na nsuka ya mabele. ## .
“Mpe yo, Ee mwasi, na makila ya kondimana na yo,  nakotinda bálongola bato na yo ya bolɔkɔ  na libulu oyo ezali na mai te. ## .
“Bózonga na esika makasi ya libateli,  bino bato ya bolɔkɔ oyo bozali na elikya. ## .
isusu, nazali koyebisa yo lelo ete: ‘Ee mwasi, nakozongisela yo likabo mbala mibale. ## .
Mpo nakonyata Yuda lokola litimbo na ngai. Nakotondisa litimbo na Efraime, mpe nakolamwisa bana na yo ya mibali,  Ee Siona, mpo bátɛmɛla bana na yo ya mibali, Ee Grɛsi,  mpe nakokómisa yo lokola mopanga ya moto ya nguya.’ ## .
Mpe likoló na bango Yehova ye moko akomonana,  mpe likula na ye ekobima mpenza lokola mokalikali.  Mpe Yehova Nkolo Mokonzi-Oyo-Aleki-Nyonso ye moko akoyula liseke,  mpe akobima mpenza elongo na mipɛpɛ makasi ya sudi. ## .
Yehova ya mampinga ye moko akobatela bango, mpe bakolya  mpe bakozala mpenza na bokonzi likoló ya mabanga ya bilingongo. Mpe bakomɛla  mpenza—bakozala na yikiyiki—lokola nde yango ezalaki vinyo; mpe bakotonda mpenza lokola kibakuli, lokola matumu ya etumbelo. ## .
“Mpe Yehova Nzambe na bango akobikisa mpenza bango  na mokolo yango lokola etonga ya bato na ye;  mpo bakozala lokola mabanga ya motole oyo ezali kongɛnga na mabele na ye. ## .
Mpo bolamu na ye ezali monene mpenza  mpe kitoko na ye ezali mingi mpenza!  Mbuma ezali eloko oyo ekokolisa bilenge mibali, mpe vinyo ya sika bangɔndɔ.” ## .
