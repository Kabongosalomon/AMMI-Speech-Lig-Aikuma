Nzokande, yo lobáká se makambo oyo ebongi na mateya oyo epesaka litomba. ## .
Mibange mibali  bálekisa ndelo te na bizaleli na bango, bázwa makambo na lisɛki te,  bázala na makanisi malamu, makasi na kondima,  na bolingo, na ezaleli ya koyika mpiko. ## .
Mibange basi  mpe bázala na etamboli ya kobanga Nzambe, bákoselaka bato makambo te,  bázala baombo ya vinyo te, bateyi ya makambo malamu; ## .
mpo básalisa bilenge basi bázongela makanisi malamu mpo bálinga mibali na bango,  bálinga bana na bango, ## .
bázala na makanisi malamu, bázala pɛto,  basali misala na ndako, bato malamu, oyo bamikitisaka  liboso ya mibali na bango, mpo liloba ya Nzambe efingama te. ## .
Kobá mpe kolendisa bilenge mibali bázala na makanisi malamu, ## .
na makambo nyonso ozala ndakisa na misala ya malamu;  teyáká  oyo ezali sembo,  na lisɛki te, ## .
zalá na maloba ya pɛto oyo ekoki kokweisama te;  mpo moto oyo azali na ngámbo mosusu ayoka nsɔni, lokola azangi likambo ya mabe ya kolobela biso. ## .
Baombo  bátosa bankolo na bango na makambo nyonso,  mpe básepelisaka bango malamu, bázongisa maloba mabe te, ## .
báyiba te,  kasi bázala sembo na ndenge oyo ekoki mpenza,  mpo bákembisa mateya ya Mobikisi na biso,  Nzambe, na makambo nyonso. ## .
Mpo boboto monene  ya Nzambe oyo ezali kobikisa  bato ya ndenge nyonso  emonani polele, ## .
elakisi biso tóboya ezaleli ya kotyola Nzambe  mpe bamposa ya mokili  mpe tófanda na makanisi malamu mpe na boyengebene mpe na ezaleli ya kokangama na Nzambe  na ntango oyo, ## .
awa tozali kozela elikya  ya kitoko mpenza mpe komonana ya Nzambe monene na nkembo  mpe ya Mobikisi na biso, Kristo Yesu, ## .
oyo amipesaki  mpo na biso mpo asikola  biso na makambo ya ndenge nyonso ya kobuka mibeko mpe apɛtola  mpo na ye bato oyo bazali bato na ye moko,  oyo bazali na molende na misala ya malamu. ## .
Kobá koloba makambo wana mpe kolendisa mpe kopamela na bokonzi oyo ozwi ya kopesa mitindo.  Moto atyola yo ata moke te. ## .
