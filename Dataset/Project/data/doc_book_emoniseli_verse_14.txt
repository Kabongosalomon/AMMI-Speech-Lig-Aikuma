Mpe namonaki, mpe talá! Mwana-Mpate  atɛlɛmi likoló ya Ngomba Siona,  mpe elongo na ye bato nkóto nkama moko na ntuku minei na minei (144 000)  oyo nkombo na ye mpe nkombo ya Tata  na ye ekomamá na bilongi na bango. ## .
Mpe nayokaki lokito moko euti na likoló lokola lokito ya ebele ya mai  ezali kotíyola makasi mpe lokola lokito ya nkake makasi; mpe lokito oyo nayokaki ezalaki lokola oyo ya bayembi oyo bazali koyemba na nzɛnzɛ,  bazali kobɛta banzɛnzɛ na bango. ## .
Mpe bazali koyemba  lokola nde loyembo moko ya sika  liboso ya kiti ya bokonzi mpe liboso ya bikelamu minei ya bomoi  mpe ya bankulutu;  mpe moto moko te akokaki koyeba loyembo yango malamumalamu longola kaka bato yango nkóto nkama moko na ntuku minei na minei (144 000),  oyo basombamaki  na mabele. ## .
Bango bazali bato oyo bamibebisaki na basi te;  ɛɛ, bazali bangɔndɔ.  Bango bazali bato oyo bazali kokoba kolanda Mwana-Mpate epai nyonso oyo azali kokende.  Bango basombamaki  na kati ya bato, bazali mbuma ya liboso  epai ya Nzambe mpe epai ya Mwana-Mpate, ## .
mpe lokuta ata moke te ezwamaki na minɔkɔ na bango;  bazali na mbeba te. ## .
Mpe namonaki anzelu mosusu azali kopumbwa na katikati ya likoló,  mpe azalaki na nsango malamu  ya seko, nsango ya esengo ya kosakwela bato oyo bafandi na mabele, mpe bikólo nyonso mpe mabota nyonso mpe minɔkɔ nyonso mpe mikili nyonso, ## .
azali koloba na mongongo makasi ete: “Bóbanga Nzambe  mpe bókumisa ye,  mpo ngonga na ye ya kosambisa eyei,  yango wana bósambela Oyo asalá  likoló, ná mabele, ná mbu, ná maziba ya mai.” ## .
Mpe anzelu mosusu ya mibale, alandaki mpe azalaki koloba ete: “Akwei! Babilone  Monene akwei,  ye oyo amɛlisaki bikólo nyonso vinyo  ya nkanda ya pite na ye!” ## .
Mpe anzelu mosusu, ya misato, alandaki bango mpe azalaki koloba na mongongo makasi ete: “Soki moto asambeli nyama mabe  mpe elilingi na yango,  mpe azwi elembo na elongi na ye to na lobɔkɔ na ye, ## .
akomɛla mpe vinyo ya nkanda ya Nzambe oyo basangisá yango na eloko te mpe esopami na kati ya kɔpɔ ya nkɛlɛ na ye,  mpe akonyokwama  na mɔtɔ mpe na sufulu  na miso ya baanzelu basantu mpe na miso ya Mwana-Mpate. ## .
Mpe milinga ya monyoko na bango ezali komata libela na libela;  mpe butu moi, baoyo basambelaka nyama mabe yango mpe elilingi na yango, mpe moto nyonso oyo azwi elembo  ya nkombo na yango bazali kopema te. ## .
Awa nde basantu, baoyo batosaka mitindo ya Nzambe  mpe bandimelaka  Yesu, basengeli koyika mpiko.” ## .
Mpe nayokaki mongongo moko euti na likoló elobi: “Komá boye: Esengo na bakufi  oyo bazali kokufa na bomoko elongo na Nkolo  banda sikoyo.  Ɛɛ, elimo elobi ete: bápema mpo basalaki misala makasi, mpo makambo oyo basalaki ezali kolanda bango.” ## .
Mpe namonaki, mpe talá! lipata moko ya mpɛmbɛ, mpe moto moko oyo azali lokola mwana ya moto  afandi na lipata yango, azali na motole ya wolo  na motó na ye mpe likwangola moko oyo epeli makasi na lobɔkɔ na ye. ## .
Mpe anzelu mosusu abimaki na esika mosantu ya tempelo, abeleli moto oyo afandi na lipata yango na mongongo makasi ete: “Tyá likwangola na yo mpe buká mbuma,  mpo ngonga ya kobuka mbuma ekómi, mpo mbuma  ya mabele eteli mpenza.” ## .
Mpe moto oyo afandi na lipata atindaki likwangola na ye na mabele, mpe babukaki mbuma ya mabele. ## .
Anzelu mosusu mpe abimaki na esika mosantu ya tempelo oyo ezali na likoló,  ye mpe asimbi likwangola moko oyo epeli makasi. ## .
Anzelu mosusu mpe abimaki na etumbelo mpe azalaki na bokonzi likoló ya mɔtɔ.  Mpe abelelaki oyo asimbi likwangola oyo epeli makasi na mongongo makasi ete: “Tyá likwangola na yo oyo epeli makasi mpe yanganisá bituka ya mbuma ya nzete ya vinyo ya mabele,  mpo mbuma na yango eteli.” ## .
Mpe anzelu  yango atindaki likwangola na ye na mabele mpe ayanganisaki vinyo  ya mabele, mpe abwakaki yango na ekamwelo monene ya vinyo ya nkanda ya Nzambe. ## .
Mpe banyataki mbuma na ekamwelo yango ya vinyo na libándá ya engumba,  mpe makila ebimaki na ekamwelo yango ya vinyo emati tii na bibende ya mbanga ya bampunda,  na ntaka ya setade nkóto moko na nkama motoba (1 600).* ## .
