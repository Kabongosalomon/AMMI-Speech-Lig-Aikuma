Mpe esalemaki boye: ntango mokonzi afandaki na ndako na ye moko  mpe Yehova apemisaki ye liboso ya banguna na ye nyonso ya zingazinga, ## .
mokonzi alobaki na mosakoli Natane  boye: “Talá sikoyo, ngai nafandi na ndako moko ya banzete ya sɛdrɛ,  nzokande sanduku ya Nzambe ya solo efandi na kati ya hema.” ## .
Na yango, Natane alobaki na mokonzi boye: “Nyonso oyo ezali na motema na yo, kende, salá,  mpo Yehova azali na yo.” ## .
Mpe esalemaki boye: na butu yango, liloba  ya Yehova eyelaki Natane ete: ## .
“Kende mpe lobá na mosaleli na ngai Davidi ete: ‘Talá oyo Yehova alobi: “Yo nde okotongela ngai ndako mpo nafanda wana? ## .
Mpo nafandá na ndako te banda mokolo oyo nabimisaki bana ya Yisraele na Ezipito tii na mokolo ya lelo,  kasi nazalaki se kotambolatambola  na kati ya hema  mpe na kati ya tabernakle. ## .
Na ntango nyonso oyo natambolitamboli na kati ya bana nyonso ya Yisraele,  nalobá nde liloba ata moko na libota moko na kati ya mabota ya Yisraele  oyo napesaki mitindo ebatela bato na ngai Yisraele ete: ‘Mpo na nini botongeli ngai ndako ya banzete ya sɛdrɛ te?’”’ ## .
Bongo sikoyo, talá oyo okoloba na mosaleli na ngai Davidi: ‘Talá oyo Yehova ya mampinga alobi: “Ngai nde nazwaki yo na esika ya koleisa banyama matiti, otika kobatela etonga  mpo okóma mokambi  ya bato na ngai Yisraele. ## .
Mpe nakozala na yo esika nyonso okokende,  mpe nakolongola banguna na yo nyonso liboso na yo;  mpe nakokómisa nkombo na yo monene,  lokola nkombo ya bato minene oyo bazali na mabele. ## .
Mpe nakopesa bato na ngai Yisraele esika  mpe nakolona  bango, bongo bakofanda mpenza na esika oyo bazali mpe bakotungisama lisusu te; bana oyo bazangi boyengebene bakomonisa bango mpasi lisusu te, ndenge basalaki liboso, ## .
ɛɛ, banda mokolo oyo natyaki basambisi  bákamba bato na ngai Yisraele; mpe nakopemisa yo liboso ya banguna na yo nyonso. ## .
“Mpe Yehova alobi na yo ete Yehova akosalela yo ndako. ## .
Ntango okokóma na nsuka ya bomoi na yo,  mpe okolala esika moko na bankɔkɔ na yo,  nakobimisa mpenza nsima na yo momboto na yo, oyo akouta na libumu na yo; mpe nakopika makasi mpenza bokonzi na ye. ## .
Ye nde akotongela nkombo na ngai  ndako, mpe nakopika kiti ya bokonzi na ye makasi mpenza mpo na ntango oyo etyami ndelo te. ## .
Ngai nakokóma tata na ye,  mpe ye akokóma mwana na ngai.  Soki asali mabe, nakopamela ye na lingenda  ya bato mpe na bafimbo ya bana ya Adama. ## .
Kasi motema boboto na ngai ekolongwa epai na ye te, ndenge nalongolaki yango epai ya Saulo,  oyo nalongolaki mpo na yo. ## .
Ya solo, ndako na yo mpe bokonzi na yo ekotɛlɛma ngwi mpo na ntango oyo etyami ndelo te liboso na yo; kiti na yo ya bokonzi ekokóma kiti oyo ekoumela mpo na ntango oyo etyami ndelo te.”’” ## .
Natane alobaki na Davidi maloba wana nyonso mpe emonaneli wana nyonso. ## .
Na yango, Mokonzi Davidi akɔtaki mpe afandaki liboso ya Yehova mpe alobaki ete: “Ee Yehova Nkolo Mokonzi-Oyo-Aleki-Nyonso, ngai nde nani?  Mpe ndako na ngai nde nini mpo omema ngai tii kuna? ## .
Lokola nde likambo yango ezali moke na miso na yo, Ee Yehova Nkolo Mokonzi-Oyo-Aleki-Nyonso, ozali lisusu kolobela ndako ya mosaleli na yo tii mosika na mikolo oyo ekoya; mpe ezali mobeko oyo bapesi bato,  Ee Yehova Nkolo Mokonzi-Oyo-Aleki-Nyonso. ## .
Bongo Davidi akoki kobakisa mpe koloba na yo lisusu nini, awa yo moko oyebi malamu mosaleli na yo,  Ee Yehova Nkolo Mokonzi-Oyo-Aleki-Nyonso? ## .
Mpo na liloba na yo  mpe ndenge motema na yo moko elingi,  osali makambo minene oyo nyonso mpo mosaleli na yo ayeba yango. ## .
Yango wana ozali mpenza monene,  Ee Yehova Nkolo Mokonzi-Oyo-Aleki-Nyonso; mpo mosusu lokola yo azali te,  mpe Nzambe mosusu azali te, kaka yo  na baoyo nyonso toyoká na matoi na biso. ## .
Mpe ekólo nini na mabele ezali lokola bato na yo Yisraele,  oyo Nzambe akendaki kosikola mpo na ye moko, mpo bázala bato na ye,  mpo amipesa nkombo  mpe asalela bango makambo minene mpe ya nsɔmɔ:  kobengana bikólo ná banzambe na bango mpo na bato na yo, oyo osikolaki  mpo na yo moko longwa na Ezipito? ## .
Mpe opikaki makasi bato na yo Yisraele  mpo na yo, mpo bázala bato na yo mpo na ntango oyo etyami ndelo te; mpe yo moko, Ee Yehova, okómá Nzambe na bango. ## .
“Bongo sikoyo, Yehova Nzambe, liloba oyo olobeli mosaleli na yo mpe ndako na ye, kokisá yango mpo na ntango oyo etyami ndelo te mpe salá kaka ndenge olobi. ## .
Mpe tiká nkombo na yo ekóma monene libela na libela,  mpe báloba ete: ‘Yehova ya mampinga azali Nzambe ya Yisraele,’  mpe ndako ya mosaleli na yo Davidi epikama makasi liboso na yo. ## .
Mpo yo, Yehova ya mampinga Nzambe ya Yisraele, oyebisi na matoi ya mosaleli na yo ete: ‘Nakotongela yo ndako.’  Yango wana mosaleli na yo azwi makasi ya kobondela yo na libondeli oyo. ## .
Bongo sikoyo, Ee Yehova Nkolo Mokonzi-Oyo-Aleki-Nyonso, ozali Nzambe ya solo; mpe tiká ete maloba na yo ezala solo,  mpo olaki mosaleli na yo bolamu oyo. ## .
Sikoyo, yo moko pambolá  ndako ya mosaleli na yo eumela mpo na ntango oyo etyami ndelo te liboso na yo;  mpamba te yo moko olaki, Ee Yehova Nkolo Mokonzi-Oyo-Aleki-Nyonso, mpe mpo na lipamboli na yo, tiká ete ndako ya mosaleli na yo epambwama mpo na ntango oyo etyami ndelo te.” ## .
