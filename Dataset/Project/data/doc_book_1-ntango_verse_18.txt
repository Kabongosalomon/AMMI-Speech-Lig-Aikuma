Mpe na nsima, esalemaki boye: Davidi alongaki Bafilistia  mpe atyaki bango na nse ya bokonzi na ye mpe azwaki na lobɔkɔ ya Bafilistia Gate  ná basité oyo esimbami na yango. ## .
Na nsima, Davidi alongaki Moabe,  bongo Bamoabe bakómaki basaleli ya Davidi mpo báyelaka ye mpako. ## .
Mpe lisusu Davidi alongaki Hadadezere  mokonzi ya Soba  na Hamate,  ntango azalaki kokende na ebale Efrate kozwa makasi mpo na bokonzi na ye. ## .
Lisusu, Davidi akangaki makalo na ye nkóto moko (1 000) mpe basoda nkóto nsambo (7 000) oyo batambolaka na mpunda mpe basoda nkóto ntuku mibale (20 000) oyo batambolaka na makolo.  Na nsima, Davidi akataki misisa ya nsima ya mabɔlɔngɔ ya makolo ya nsima  ya bampunda  nyonso ya makalo, kasi atikaki kati na yango bampunda nkama moko (100) ya makalo. ## .
Ntango Siri ya Damasi eyaki kosalisa Hadadezere mokonzi ya Soba,  Davidi abomaki mibali nkóto ntuku mibale na mibale (22 000) kati na bato ya Siri. ## .
Nsima na yango, Davidi atyaki bituluku ya basoda na Siri ya Damasi,  mpe bato ya Siri bakómaki basaleli ya Davidi mpo báyelaka ye mpako.  Mpe Yehova azalaki se kopesa Davidi lobiko esika nyonso oyo azalaki kokende. ## .
Longola wana, Davidi azwaki banguba  ya zolongano ya wolo, oyo ezalaki epai ya basaleli ya Hadadezere mpe ayaki na yango na Yerusaleme. ## .
Mpe na Tibate  mpe na Kune, bingumba ya Hadadezere, Davidi azwaki motako mingi. Na yango nde Salomo asalaki mbu ya motako,  makonzí  ná bisaleli ya motako. ## .
Ntango Tou mokonzi ya Hamate  ayokaki ete Davidi abomi limpinga nyonso ya basoda ya Hadadezere  mokonzi ya Soba, ## .
na mbala moko, atindelaki Mokonzi Davidi mwana na ye Hadorame  mpo na kotuna ye soki azali malamu mpe kopesa ye longonya mpo abundaki na Hadadezere mpe alongaki ye (mpamba te Hadadezere azalaki kobunda mbala na mbala na Tou,) mpe azalaki na biloko ya wolo mpe ya palata  mpe ya motako, ya ndenge nyonso. ## .
Mokonzi Davidi asantiselaki  mpe Yehova biloko yango, esika moko na palata mpe wolo oyo abɔtɔlaki na bikólo nyonso:  na Edome, na Moabe,  na bana ya Amone,  na Bafilistia  mpe na Amaleke. ## .
Mpe Abishai  mwana ya Zeruya  abomaki Baedome na Lobwaku ya Mungwa,  bato nkóto zomi na mwambe (18 000). ## .
Bongo atyaki bituluku ya basoda na Edome, mpe Baedome nyonso bakómaki basaleli ya Davidi.  Mpe Yehova azalaki se kobikisa Davidi na esika nyonso oyo azalaki kokende. ## .
Bongo Davidi akobaki koyangela Yisraele mobimba,  mpe azalaki se kosambisa mpe kokata makambo na boyengebene mpo na bato na ye nyonso. ## .
Mpe Yoabe mwana ya Zeruya azalaki mokonzi ya basoda,  mpe Yehoshafate  mwana ya Ahilude azalaki mokomi-makambo. ## .
Zadoke  mwana ya Ahitube mpe Ahimeleke  mwana ya Abiatare bazalaki banganga-nzambe, mpe Shavisha  azalaki sɛkrɛtɛrɛ. ## .
Benaya  mwana ya Yehoyada  azalaki mokonzi ya Bakerete  mpe Bapelete;  mpe bana mibali ya Davidi bazalaki na esika ya liboso, pembeni ya mokonzi. ## .
