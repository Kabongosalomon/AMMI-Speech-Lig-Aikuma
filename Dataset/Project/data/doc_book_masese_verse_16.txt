Kotya makambo ya motema na molɔngɔ ezali likambo ya moto ya mabele,  kasi eyano ya lolemo eutaka na Yehova. ## .
Banzela nyonso ya moto ezali pɛto na miso na ye moko,  kasi Yehova amekamekaka makanisi mpo na koyeba ndenge ezali. ## .
Tikelá Yehova misala na yo  mpe myango na yo ekopikama makasi. ## .
Yehova asalá eloko nyonso mpo na mokano na ye,  ɛɛ, ata moto mabe mpo na mokolo ya mabe. ## .
Moto nyonso oyo azali na lolendo na motema azali eloko oyo Yehova ayiná.  Lobɔkɔ ekoki kosimbana na lobɔkɔ, atako bongo moto akozanga etumbu te. ## .
Na motema boboto mpe na bosolo nde bazipaka masumu mpo na libunga,  mpe na kobanga Yehova nde moto alongwaka na mabe. ## .
Ntango Yehova azali kosepela na banzela ya moto,  asalaka ete banguna na ye bázala na kimya elongo na ye. ## .
Kozala na moke elongo na boyengebene  ezali malamu koleka kozala na biloko beboo kozanga bosembo. ## .
Motema ya moto ya mabele ekoki kokanisakanisa nzela na ye,  kasi Yehova ye moko atambwisaka matambe na ye. ## .
Ekateli oyo euti na Nzambe esengeli kozala na mbɛbu ya mokonzi;  na ntango ya kosambisa, monɔkɔ na ye esengeli te kozanga bosembo. ## .
Likɔnga oyo elakisaka kilo ya sembo mpe bimekeli-kilo oyo ezali sembo ezali ya Yehova;  mabanga nyonso ya komeka kilo ya libenga ezali mosala na ye. ## .
Kosala makambo ya mabe ezali eloko oyo bakonzi bayiná,  mpo ezali na boyengebene nde kiti ya bokonzi epikamaka makasi. ## .
Mbɛbu ya boyengebene nde eloko oyo esepelisaka mokonzi monene;  mpe ye alingaka moto oyo alobaka makambo ya kolongobana. ## .
Nkɛlɛ ya mokonzi nde bamemi-nsango ya liwa,  kasi moto ya bwanya nde ye oyo akitisaka yango. ## .
Na pole ya elongi ya mokonzi bomoi ezali,  mpe soki asepeli na moto ezali lokola lipata ya mbula ya eleko ya prɛnta. ## .
Kozwa bwanya ezali mpenza malamu mingi koleka wolo!  Mpe kozwa mayele esengeli kolingama mingi koleka kozwa palata. ## .
Bato ya kolongobana baboyaka nzela ya mabe.  Ye oyo azali kobatela nzela na ye azali kobatela molimo na ye. ## .
Lolendo ezalaka liboso ya kokwea,  mpe elimo ya komikumisa liboso ya kobɛta libaku. ## .
Kozala na elimo ya komikitisa elongo na bato ya komikitisa  ezali malamu koleka kokabola biloko oyo epunzami elongo na bato ya komikumisa. ## .
Ye oyo amonisaka mayele ya kososola na likambo akozwa bolamu,  mpe esengo na ye oyo atyelaka Yehova motema. ## .
Ye oyo azali na bwanya na motema akobengama moto ya mayele,  mpe ye oyo azali na mbɛbu ya sukali ayebaka kondimisa. ## .
Mayele ya kososola ezali liziba ya bomoi epai ya bankolo na yango;  mpe disiplini ya bazoba ezali bozoba. ## .
Motema ya moto ya bwanya etindaka monɔkɔ na ye emonisa mayele ya kososola,  mpe mbɛbu na ye eyebaka kondimisa. ## .
Maloba ya kosepelisa ezali ndako ya mafuta ya nzoi,  elɛngi na molimo mpe nkisi oyo ebikisaka mikuwa. ## .
Nzela mosusu emonanaka na miso ya moto ete ebongi,  kasi na nsima, nsuka na yango nde banzela ya liwa. ## .
Molimo ya moto oyo alingá mosala esali makasi mpo na ye,  mpo monɔkɔ na ye etindiki ye makasi. ## .
Moto mpamba akundolaka oyo ezali mabe,  mpe eloko lokola mɔtɔ oyo ezikisaka ezali na mbɛbu na ye. ## .
Moto ya myango mabe abimisaka kowelana,  mpe moto oyo akoselaka bato makambo akabolaka baninga ya motema. ## .
Moto ya mobulu akolengola moninga na ye,  mpe ya solo akotinda ye na nzela oyo ezali malamu te. ## .
Afinafinaka miso na ye mpo na kokana myango mabe.  Aswaswaka mpenza mbɛbu na ye mpo na kosala mabe yango. ## .
Nsuki mpɛmbɛ ezalaka motole ya kitoko  ntango yango ezwami na nzela ya boyengebene. ## .
Ye oyo ayokaka nkanda noki te azali malamu koleka moto ya nguya,  mpe ye oyo apekisaka elimo na ye azali malamu koleka ye oyo azwi engumba. ## .
Babwakaka mbɛsɛ  na kati ya elamba oyo ezipaka bibɛlɔ, kasi ekateli nyonso oyo ebimi na yango eutaka na Yehova. ## .
