Emoniseli  ya Yesu Kristo, oyo Nzambe apesaki ye,  mpo na kolakisa baombo na ye  makambo oyo esengeli kosalema nsima ya mwa ntango moke.  Mpe atindaki anzelu na ye  mpe na nzela na ye, amonisaki yango na bilembo  epai ya moombo na ye Yoane, ## .
oyo atatolaki mpo na liloba oyo Nzambe apesaki  mpe mpo na litatoli oyo Yesu Kristo apesaki,  ɛɛ mpo na makambo nyonso oyo amonaki. ## .
Esengo  na moto oyo azali kotánga na mongongo makasi  mpe na baoyo bazali koyoka maloba ya esakweli oyo,  mpe na baoyo bazali kotosa makambo oyo ekomami na kati;  mpo ntango oyo etyamá ekómi pene. ## .
Yoane, epai ya masangá nsambo  oyo ezali na etúká ya Azia: ## .
zala na boboto monene mpe kimya oyo euti na “Oyo azali mpe azalaki mpe azali koya,”  mpe na bilimo nsambo  oyo ezali liboso ya kiti na ye ya bokonzi, ## .
mpe na Yesu Kristo, “Motatoli ya Sembo,”  “Mwana ya liboso mpe moto ya liboso oyo asekwaki,”  mpe “Moyangeli ya bakonzi ya mabele.” ## .
su, moto oyo alingaka biso  mpe oyo afungolaki biso na masumu na biso na makila na ye — ## .
mpe akómisi biso bokonzi,  banganga-nzambe  mpo na Nzambe na ye mpe Tata na ye—ɛɛ, ye Yesu azala na nkembo mpe nguya libela na libela.  Amen. ## .
Talá! Azali koya na mapata,  mpe liso nyonso ekomona ye,  ná baoyo batɔbɔlaki ye;  mpe mabota nyonso ya mabele bakomibɛta na mpasi mpo na ye.  Ɛɛ, Amen. ## .
Yehova Nzambe alobi ete: “Ngai nazali Alfa ná Omega,  Oyo azali mpe azalaki mpe azali koya,  Mozwi-ya-Nguya-Nyonso.” ## .
Ngai Yoane, ndeko na bino mpe moto nazali kozwa bolɔzi  mpe bokonzi  mpe koyika mpiko  elongo na bino esika moko na Yesu,  bamemaki ngai na esanga oyo babengi Patimosi mpo nazalaki kolobela Nzambe mpe kotatola mpo na Yesu. ## .
Na nzela ya elimo santu  nakómaki  na mokolo ya Nkolo,  mpe nayokaki nsima na ngai mongongo moko ya makasi  lokola oyo ya kelelo, ## .
elobi ete: “Oyo ozali komona, komá  yango na rulo mpe tindá yango na masangá nsambo:  na Efese,  mpe na Simirna,  mpe na Pergame,  mpe na Tyatire,  mpe na Sarde,  mpe na Filadelfia,  mpe na Laodikia.” ## .
Mpe nabalukaki mpo na komona moto oyo mongongo na ye ezalaki koloba na ngai, mpe nsima ya kobaluka, namonaki bitɛlɛmiselo ya miinda nsambo ya wolo, ## .
mpe na katikati ya bitɛlɛmiselo ya miinda yango moto moko lokola mwana ya moto,  alati elamba moko oyo ekiti tii na makolo, mpe alati mokaba ya wolo na ntolo. ## .
Lisusu, motó na ye mpe nsuki na ye ezalaki mpɛmbɛ  lokola lɛni ya mpɛmbɛ, lokola nɛjɛ, mpe miso na ye lokola lolemo ya mɔtɔ; ## .
mpe makolo na ye ezalaki lokola motako ya pɛto  ntango ezali kongɛnga na kati ya litumbu; mpe mongongo na ye  ezalaki lokola lokito ya ebele ya mai ezali kotíyola makasi. ## .
Mpe azalaki na minzoto nsambo na lobɔkɔ na ye ya mobali,  mpe mopanga moko ya molai oyo epeli makasi mpe ya mino mibale  ezalaki kobima na monɔkɔ na ye, mpe elongi na ye ezalaki lokola moi ntango ezali kongɛnga makasi mpenza. ## .
Mpe ntango namonaki ye, nakweaki na makolo na ye lokola moto oyo akufi. ## .
e atyelaki ngai lobɔkɔ na ye ya mobali mpe alobaki ete: “Kobanga te.  Ngai nazali Moto ya Liboso  mpe Moto ya Nsuka, ## .
mpe moto ya bomoi;  nakufaki,  kasi talá! nazali na bomoi libela na libela,  mpe nazali na bafungola ya liwa  mpe ya Nkunda.* ## .
Yango wana, komá makambo oyo omonaki, mpe makambo oyo ezali mpe makambo oyo ekosalema nsima na yango. ## .
Kasi sekele mosantu ya minzoto nsambo  oyo omonaki na lobɔkɔ na ngai ya mobali, mpe ya bitɛlɛmiselo ya miinda nsambo ya wolo  yango oyo: Minzoto nsambo elakisi baanzelu ya masangá nsambo, mpe bitɛlɛmiselo ya miinda nsambo elakisi masangá nsambo. ## .
