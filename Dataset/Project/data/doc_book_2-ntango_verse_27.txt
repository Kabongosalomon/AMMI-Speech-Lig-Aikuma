Yotame  azalaki na mbula ntuku mibale na mitano (25) ntango abandaki koyangela, mpe ayangelaki mbula zomi na motoba na Yerusaleme. Mpe nkombo ya mama na ye Yerusha  mwana ya Zadoke. ## .
Mpe azalaki kosala oyo ezali sembo na miso ya Yehova,  na kolanda nyonso oyo tata na ye Uzia asalaki.  Kasi ye akɔtaki te na tempelo ya Yehova na makasi.  Ata bongo, bato bazalaki kaka kobebisa makambo. ## .
Ye moto atongaki porte ya likoló  ya ndako ya Yehova, mpe atongaki biloko mingi likoló ya efelo ya Ofele. ## .
Mpe atongaki bingumba  na etúká ya ngombangomba ya Yuda,  mpe na bazamba,  atongaki bisika oyo ebatelami makasi  ná manɔ́ngi. ## .
Mpe abundaki na mokonzi ya bana ya Amone  mpe nsukansuka alekaki bango na makasi, bongo bana ya Amone bapesaki ye na mbula yango talanta nkama moko (100) ya palata, korosi  nkóto zomi (10 000) ya blé  mpe nkóto zomi ya ɔrje.  Yango nde oyo bana ya Amone bafutaki ye, mpe lisusu na mbula ya mibale mpe ya misato. ## .
Bongo Yotame azalaki se komikómisa makasi, mpo abongisaki banzela na ye liboso ya Yehova Nzambe na ye. ## .
Makambo mosusu ya Yotame  mpe bitumba na ye nyonso mpe banzela na ye, talá, ekomami na Buku  ya Bakonzi ya Yisraele mpe ya Yuda. ## .
Azalaki na mbula ntuku mibale na mitano (25) ntango abandaki koyangela, mpe ayangelaki mbula zomi na motoba na Yerusaleme. ## .
Nsukansuka, Yotame alalaki esika moko na bankɔkɔ na ye,  mpe bakundaki ye na Sité ya Davidi.  Mpe Ahaze  mwana na ye abandaki koyangela na esika na ye. ## .
