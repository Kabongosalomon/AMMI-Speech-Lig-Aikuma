Ee Siona, lamuká, lamuká, latá bokasi na yo!  Ee Yerusaleme, engumba mosantu,  latá bilamba na yo ya kitoko!  Mpo esutu mpe moto ya mbindo akokɔta epai na yo lisusu te. ## .
Ee Yerusaleme, pupolá putulu  na nzoto, tɛlɛmá, fandá. Ee yo mokangami, mwana mwasi ya Siona, longolá bansinga na nkingo na yo. ## .
Mpo talá oyo Yehova alobi: “Botɛkamaki ofele,  mpe bokosikolama na mbongo te.” ## .
Mpo talá oyo Nkolo Mo-konzi-Oyo-Aleki-Nyonso Yehova alobi: “Mbala ya liboso, bato na ngai bakitaki na Ezipito mpo na kofanda bapaya kuna;  mpe Asiri anyokolaki bango kaka mpamba.” ## .
“Bongo sikoyo, nasala nini?” yango nde liloba ya Yehova. “Mpo bato na ngai bazwamaki ofele.  Bato oyo bazalaki koyangela bango bazalaki kaka koganga makasi,”  yango nde liloba ya Yehova, “mpe ntango nyonso, mokolo mobimba, bamemyaki nkombo na ngai te. ## .
Mpo na yango nde bato na ngai bakoyeba nkombo na ngai,  ɛɛ mpo na yango, na mokolo yango, mpamba te nazali Moto oyo azali koloba.  Talá! Ezali ngai.” ## .
Makolo  ya moto oyo auti na bangomba azali koya na nsango malamu,  ya moto oyo azali kosakola kimya,  ya moto oyo azali koya na nsango malamu ya eloko moko ya malamu koleka,  ya moto oyo azali kosakola lobiko,  ya moto oyo azali koloba na Siona ete: “Nzambe na yo akómi mokonzi,”  ezali kitoko mingi mpenza! ## .
Yoká! Basinzili  na yo batomboli mongongo.  Bazali se koganga elongo na esengo; mpo bakomona na miso na bango mpenza  ntango Yehova akozongisa Siona. ## .
Bósepela, bóganga elongo na esengo, bino bisika ya Yerusaleme oyo ebebisamá,  mpo Yehova abɔndisi bato na ye;  asikoli Yerusaleme. ## .
Yehova amonisi lobɔkɔ na ye mosantu na miso ya bikólo nyonso;  mpe bandelo nyonso ya mabele ekomona mpenza lobiko ya Nzambe na biso. ## .
Bólongwa, bólongwa, bóbima kuna,  bósimba eloko moko ya mbindo te;  bóbima na kati na ye,  bómibatela pɛto, bino baoyo bozali komema bisaleli ya Yehova. ## .
Mpo bokobima na nsɔmɔ te, mpe bokokende na kokima te.  Mpo Yehova akokende mpenza liboso na bino,  mpe Nzambe ya Yisraele akokɛngɛla bino na nsima. ## .
Talá! Mosaleli na ngai  akosala na mayele ya kososola.  Akozala na ebonga oyo etombwani mpe akotombwama mpenza mpe akokumisama mingi mpenza. ## .
Na ndenge oyo bato mingi batikalaki minɔkɔ polele ntango bazalaki kotala ye —mpo elongi na ye ebebisamaki mingi  koleka oyo ya moto mosusu nyonso, mpe nzoto na ye ya lokumu  ebebisamaki koleka oyo ya bana ya bato— ## .
ndenge yango nde akosutukisa bikólo mingi.  Bakonzi bakokanga minɔkɔ liboso na ye,  mpo makambo oyo babɛtelá bango naino lisolo te, bakomona yango mpenza, mpe makambo oyo bayoká naino te, bakotyela yango likebi. ## .
