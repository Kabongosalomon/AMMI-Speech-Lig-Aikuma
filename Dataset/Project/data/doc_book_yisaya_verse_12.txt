Mpe na mokolo yango  okoloba mpenza boye: “Ee Yehova, nakopesa yo matɔndi, mpo atako osilikelaki ngai makasi, nsukansuka, nkanda na yo ezongaki nsima,  mpe okómaki kobɔndisa ngai. ## .
Talá! Nzambe azali lobiko na ngai.  Nakotya motema mpe nakozala na nsɔmɔ te;  mpo Yah Yehova azali makasi  na ngai mpe nguya  na ngai, mpe akómaki lobiko na ngai.” ## .
Ya solo, bokotoka mai na maziba ya lobiko na esengo mingi. ## .
Mpe na mokolo yango bokoloba mpenza boye: “Bópesa Yehova matɔndi!  Bóbelela nkombo na ye.  Bóyebisa bato ya bikólo misala na ye.  Bóloba ete nkombo na ye etombwani likoló. ## .
Bóbɛtɛla Yehova mondule,  mpo ndenge oyo asali eleki nyonso.  Yango ezali koyebisama na mabele mobimba. ## .
“Ee yo mwasi oyo ofandaka na Siona, gangá makasi mpe gangá na esengo, mpo Mosantu ya Yisraele  azali monene epai na yo.” ## .
