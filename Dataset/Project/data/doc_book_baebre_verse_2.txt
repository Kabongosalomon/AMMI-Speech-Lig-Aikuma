Yango wana, tosengeli kotyela makambo oyo toyokaki  likebi mingi koleka, mpo tómemama mosika na nzela te. ## .
Mpo soki liloba oyo elobamaki na nzela ya baanzelu  etɛlɛmaki makasi, mpe likambo nyonso ya kobuka mibeko mpe likambo nyonso ya kozanga botosi ezwaki etumbu na bosembo, ## .
tokokima ndenge nini  soki totyoli  lobiko monene  ya ndenge wana oyo Nkolo na biso asakolaki liboso  mpe oyo bato oyo bayokaki ye bamonisaki biso ete ezali solo, ## .
wana Nzambe mpe apesaki litatoli elongo na bango na bilembo ná makamwisi oyo ezali komonisa makambo oyo ekoya mpe na misala ndenge na ndenge ya nguya  mpe na ndenge akabolelaki  basaleli na ye elimo santu na boyokani na mokano na ye? ## .
Mpo atye mabele* oyo ekoya,  oyo biso tozali kolobela, na nse ya bokonzi ya baanzelu te. ## .
Kasi motatoli moko akomaki na esika moko: “Moto azali nani mpo okanisa ye,  to mwana ya moto mpo obatela ye? ## .
Osalaki ye mwa moke na nse ya baanzelu; olatisaki ye motole ya nkembo mpe ya lokumu,  mpe otyaki ye mokonzi ya misala ya mabɔkɔ na yo. ## .
Otyaki biloko nyonso na nse ya makolo na ye.”  Mpo lokola Nzambe atyaki biloko nyonso na nse na ye  atikaki ata eloko moko te ete ezala na nse ya bokonzi na ye te.  Nzokande, sikoyo, tozali naino komona biloko nyonso na nse ya bokonzi na ye te; ## .
kasi tozali komona Yesu, oyo atyami mwa moke na nse ya baanzelu,  alati motole ya nkembo  mpe ya lokumu mpo anyokwamaki mpe akufaki,  mpo, na nzela ya boboto monene ya Nzambe, akufela moto nyonso. ## .
Mpo ebongaki mpenza ete moto oyo biloko nyonso ezali mpo na nkembo na ye  mpe oyo na nzela na ye biloko nyonso ezali, ntango azali kosala ete bana mingi bákóma na nkembo,  akómisa Kapita  oyo bazali kobika na nzela na ye moto ya kokoka na nzela ya bampasi. ## .
Mpo moto oyo azali kosantisa mpe baoyo bazali kosantisama,  bango nyonso bauti na moto kaka moko,  mpe yango wana azali koyoka nsɔni te ya kobenga bango “bandeko,” ## .
ntango azali koloba ete: “Nakosakwela bandeko na ngai nkombo na yo; nakosanzola yo na nzembo na katikati ya lisangá.” ## .
Mpe lisusu ete: “Nakotyela ye motema.”  Mpe lisusu ete: “Talá! Ngai ná bana mike, oyo Yehova apesaki ngai.” ## .
Yango wana, lokola “bana mike” yango bazali na makila mpe na nzoto ya bomoto, ye mpe akómaki ndenge wana,  mpo, na nzela ya liwa na ye,  abebisa nyɛɛ  moto oyo akoki kopesa liwa,  elingi koloba, Zabolo; ## .
mpe apesa bonsomi  na bato nyonso oyo, mpo na kobanga liwa,  batyamaki na boombo bomoi na bango mobimba. ## .
Mpo ya solo, azali kosalisa baanzelu te, kasi azali nde kosalisa momboto ya Abrahama. ## .
Yango wana asengelaki kokóma lokola “bandeko” na ye na makambo nyonso,  mpo akóma nganga-nzambe monene ya motema mawa mpe ya sembo na makambo ya Nzambe,  mpo apesa mbeka ya kozipa  masumu ya bato. ## .
Yango wana, lokola ye moko amonaki mpasi ntango azalaki komekama,  akoki kosalisa baoyo bazali komekama. ## .
