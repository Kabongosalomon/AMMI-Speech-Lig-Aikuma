Libondeli ya mosakoli Habakuku na nzembo ya mawa: ## .
Ee Yehova, nayoki nsango na yo.  Ee Yehova, nakómi kobanga misala na yo. ## .
zongisá yango na bomoi na ntango oyo obongisi!* Salá ete yango eyebana na ntango oyo obongisi. Na ntango ya yikiyiki, obosana te koyokela biso mawa. ## .
Nzambe ye moko azalaki kouta na Temane, ɛɛ Mosantu moko azalaki kouta na Ngomba Parane.  Sela. ## .
kumu na ye etondaki na likoló;  mpe mabele etondaki na lisanzoli na ye. ## .
Kongɛnga na ye ekómaki mpenza lokola pole.  Azalaki na bingɛngiseli mibale oyo ezalaki kobima na lobɔkɔ na ye, mpe esika ya kobomba bokasi na ye ezalaki wana. ## .
Maladi mabe ezalaki kotambola liboso na ye,  mpe fiɛvrɛ makasi ezalaki kobima na makolo na ye. ## .
Atɛlɛmaki nyɛɛ, mpo aningisa mabele.  Amonaki, mpe na nsima asalaki ete bikólo epumbwapumbwa. ## .
e bangomba ya seko na seko epasukaki;  bangomba mike oyo ezali koumela seko egumbamaki.  Ye atambolaka ndenge wana banda kala. ## .
Namonaki mpasi ya bahema ya Kushane. Bilamba ya hema ya mokili ya Midiane  ebandaki koningana. ## .
Ee Yehova, nkanda na yo engaleli nde bibale, engaleli nde bibale,  to nkɛlɛ na yo engaleli nde mbu?  Mpo omati na bampunda na yo;  makalo na yo ezalaki lobiko. ## .
Litimbo na yo etikali polele.  Bandai oyo mabota balapi ezali likambo oyo elobami.  Sela. Obandaki kopasola mabele na bibale. ## .
Bangomba emonaki yo; eyokaki mpasi makasi.  Mbula ya mopɛpɛ makasi mpe ya nkake elekaki. Mai mozindo eyokisaki lokito na yango.  Etombolaki mabɔkɔ na yango likoló. ## .
Sanza—moi—etɛlɛmaki nyɛɛ,  na bisika na yango ya kofanda oyo etombwaná.  Makula na yo ezalaki se kokende lokola pole.  Mokalikali ya likɔnga na yo ezalaki kongɛngisa. ## .
Ozalaki kotambola na mabele na makaneli. Ozalaki kotutatuta bikólo na nkanda ndenge batutaka mbuma. ## .
Mpe obimaki mpo na lobiko ya bato na yo,  kobikisa moto na yo oyo atyami mafuta. Obukaki oyo azali motó ya ndako ya moto mabe bitenibiteni.  Miboko etikalaki polele mpenza.*  Sela. ## .
Na mangenda na ye moko otɔbɔlaki  motó ya babundi na ye ntango bayaki lokola mopɛpɛ makasi mpo na kopanza ngai.  Esengo monene na bango ezalaki lokola ya bato oyo bakani kolya moto ya mpasi na esika ya kobombana. ## .
Olekaki na mbu na bampunda na yo, na esika mai etondanaki mingi. ## .
Nayokaki, mpe libumu na ngai ebandaki koningana; ntango lokito eyokanaki, mbɛbu na ngai elɛngaki; mikuwa na ngai ebandaki kopɔla;  mpe nabulunganaki na ndenge nazalaki, mpo nazela na kimya mokolo ya mpasi,  ntango oyo akobimela bato,  mpo na kobunda na bango. ## .
Ata soki nzete ya figi ebimisi fololo te,  mpe mbuma ezali te na banzete ya vinyo; ata soki mosala ya nzete ya olive eleki se mpamba, mpe mikala ya bilanga ebimisi bilei te;  ata soki etonga esili mpenza na lopango, mpe bibwɛlɛ ezali te na bilanga ya lopango; ## .
Ata bongo, ngai nakosepela makasi na Yehova ye moko,  nakozala na esengo na Nzambe ya lobiko na ngai. ## .
Yehova Nkolo Mokonzi-Oyo-Aleki-Nyonso azali nguya ya bomoi na ngai;  mpe akokómisa makolo na ngai lokola oyo ya bishe,  mpe akosala ete ngai natambola likoló na bisika na ngai oyo etombwaná. ## .
ai ya mokambi ya nzembo na bibɛtɛlo na ngai ya bansinga. ## .
