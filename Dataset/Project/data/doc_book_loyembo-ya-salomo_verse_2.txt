“Nazali na ngai fololo safra  mpamba ya mokili patatalu ya bokula,  fololo lísi ya mabwaku ya patatalu.” ## .
“Lokola fololo lísi na kati ya matiti ya nzubɛnzubɛ, moninga na ngai ya mwasi azali mpe bongo na kati ya bana basi.” ## .
“Lokola nzete ya pɔme  na kati ya banzete ya zamba, bolingo na ngai azali mpe bongo na kati ya bana mibali.  Nayokaka mposa makasi ya elili na ye, mpe nafandaka kuna, mpe mbuma na ye ezalaka elɛngi na monɔkɔ na ngai. ## .
Amemaki ngai na ndako ya vinyo,  mpe bɛndɛlɛ  na ye oyo ezalaki kopɛpa likoló na ngai ezalaki bolingo. ## .
Bópesa ngai lisusu makasi na bagato ya mbuma ya vinyo,  bólendisa ngai na bapɔme; mpo nabɛli maladi ya bolingo. ## .
Lobɔkɔ na ye ya mwasi ezali na nse ya motó na ngai; mpe lobɔkɔ na ye ya mobali—ezingi ngai. ## .
Nalapisi bino ndai,  Ee bana basi ya Yerusaleme, na nkombo ya bamboloko  ya basi to na nkombo ya banyama ebengami bishe  ya esobe, ete bómeka te kolamwisa to kotumola bolingo kati na ngai tii ntango yango moko ekolinga. ## .
“Mongongo ya bolingo na ngai!  Talá! Ye wana azali koya,  azali komata bangomba, azali kopumbwa na bangomba mike. ## .
Bolingo na ngai azali lokola mboloko  to mwana ya banyama ebengami serfe. Talá! Ye wana atɛlɛmi na nsima ya efelo na biso, azali kotalatala na maninisa, azali kobwaka liso na bakiyungulu ya maninisa. ## .
Bolingo na ngai ayanoli mpe alobi na ngai boye: ‘Tɛlɛmá, moninga na ngai ya mwasi, wa ngai wa bonzenga,  yaká na yo. ## .
Mpo, talá! eleko ya mbula  eleki, mbula makasi esili, ekei na yango. ## .
Bafololo ebimi na mokili,  ntango ekoki mpo na kobongisa bitape ya nzete ya vinyo na ekateli,  mpe mongongo ya ebenga ya zamba  eyokani na mokili na biso. ## .
Mpe nzete ya figi  etelisi bafigi na yango ya ebandeli;  mpe banzete ya vinyo etondi na bafololo, ebimisi nsolo na yango ya kitoko. Tɛlɛmá, yaká, Ee moninga na ngai ya mwasi,  wa ngai wa bonzenga, yaká na yo. ## .
Ee ebenga  na ngai, na bisika ya kobombama na libanga, na esika oyo ebombamá ya nzela oyo ekitá makasi, lakisá ngai ndenge nzoto na yo ezali,  yokisá ngai mongongo na yo, mpo mongongo na yo ezali elɛngi mpe ndenge nzoto na yo ezali, ezali kitoko.’” ## .
“Bókangela biso bagambala,  bagambala ya mike oyo ezali kobebisa bilanga ya vinyo, mpo bilanga na biso ya vinyo etondi na bafololo.” ## .
“Bolingo na ngai azali wa ngai mpe ngai nazali wa ye.  Azali kobatela bampate  na kati ya bafololo lísi. ## .
Liboso ete mopɛpɛ ya moi epɛpa mokemoke mpe bilili elimwa, baluká, Ee bolingo na ngai; zalá lokola mboloko  to lokola mwana ya banyama ebengami serfe likoló ya bangomba ya kokabwana. ## .
