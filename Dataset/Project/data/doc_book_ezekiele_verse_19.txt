“Nde yo, yembá loyembo ya mawa  mpo na bankumu ya Yisraele, ## .
mpe osengeli koloba boye: ‘Mama na yo azalaki nini? Nkɔsi ya mwasi na katikati ya bankɔsi ya mibali.  Azalaki kolala na katikati ya bana-nkɔsi oyo nkingo etondi na nsuki. Abɔkɔlaki bana na ye. ## .
“‘Mpe mokemoke, akolisaki moko ya bana na ye.  Ye akómaki mwana-nkɔsi oyo nkingo etondi na nsuki, mpe abandaki koyekola ndenge ya kopasola nyama.  Alyaki kutu moto ya mabele. ## .
Mpe bikólo bazalaki se koyoka nsango na ye. Akangamaki na libulu na bango, mpe bamemaki ye na bandɔbɔ na mokili ya Ezipito. ## .
“‘Ntango amonaki ete azeli mpe elikya na ye ekufi, azwaki mwana na ye mosusu.  Abimisaki ye mwana-nkɔsi oyo nkingo etondi na nsuki. ## .
Mpe abandaki kolekaleka na kati ya bankɔsi. Akómaki mwana-nkɔsi oyo nkingo etondi na nsuki. Mpe mokemoke, ayekolaki ndenge ya kopasola nyama.  Alyaki kutu moto ya mabele. ## .
Mpe ayebaki bandako milai na ye ya kofanda, mpe abebisaki kutu bingumba na bango,  bongo mokili etikalaki mpamba mpe atondisaki yango na lokito ya koganga na ye. ## .
Mpe bikólo ya zingazinga, longwa na bitúká oyo eyangelami, babandaki komilɛngɛla mpo na kobundisa ye  mpe batandaki minyama na bango likoló na ye.  Akangamaki na libulu na bango. ## .
Nsukansuka, na bandɔbɔ, batyaki ye na mwa-ndako na bango ya banyama mpe bamemaki ye epai ya mokonzi ya Babilone.  Bamemaki ye na minyama ya bokila, mpo mongongo na ye eyokana lisusu te na bangomba ya Yisraele. ## .
“‘Mama na yo  azalaki lokola nzete ya vinyo na kati ya makila na yo,  oyo elonamaki pene na mai. Lokola mai ezalaki mingi, ekómaki kobota mbuma mpe etondaki na bitape. ## .
Mpe bitape yango ekómaki mangenda na ye ya makasi, oyo esengeli kozala mangenda ya bokonzi mpo na bayangeli.  Mpe mokemoke, molai na yango emataki likoló koleka na kati ya bitape, mpe ekómaki komonana mpo ezalaki molai, mpo ezalaki na nkasa ebele. ## .
Nde nsukansuka, bapikolaki ye na nkɛlɛ.  Babwakaki ye na mabele, mpe mopɛpɛ moko ya ɛsti ekaukisaki mbuma na ye.  Lingenda na ye ya makasi elongolamaki mpe ekaukaki.  Mɔtɔ elyaki yango. ## .
Mpe sikoyo alonami na esobe  na mokili oyo ezangá mai mpe ekauká. ## .
Mpe mɔtɔ ebimaki na lingenda na ye.  Elyaki mwa bitape na ye, mbuma na ye, mpe lingenda ya makasi ata moko te ezalaki na kati na ye, lingenda ya bokonzi ata moko te mpo na koyangela. ## .
Wana nde loyembo ya mawa, mpe ekokóma loyembo ya mawa.’” ## .
