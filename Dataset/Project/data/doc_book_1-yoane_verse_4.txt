Bandeko ya bolingo, bóndimaka te liloba nyonso oyo emonani lokola nde euti na Nzambe,  kasi bómekaka maloba yango mpo na komona soki euti mpenza na ye,  mpo ebele ya basakoli ya lokuta babimi na mokili. ## .
Bokoyeba liloba ya elimo oyo euti na Nzambe  na likambo oyo: Liloba nyonso ya elimo oyo endimi Yesu Kristo ete ayaki na nzoto ya mosuni euti na Nzambe, ## .
kasi liloba nyonso ya elimo oyo endimi Yesu te euti na Nzambe te.  Lisusu, yango ezali liloba ya elimo ya motɛmɛli ya Kristo oyo boyokaki ete ezali koya,  mpe sikoyo esili koya na mokili. ## .
Bana, bino bouti na Nzambe mpe bolongi bato wana,  mpo moto oyo azali na bomoko  elongo na bino aleki  moto oyo azali na bomoko elongo na mokili. ## .
Bango bauti na mokili;  yango wana bazali koloba makambo oyo euti na mokili mpe mokili ezali koyoka bango. ## .
Biso touti na Nzambe.  Moto oyo azwi boyebi ya Nzambe ayokaka biso;  moto oyo auti na Nzambe te ayokaka biso te.  Ezali na ndenge wana nde tozali koyeba liloba ya elimo ya solo mpe liloba ya elimo ya libunga. ## .
Bandeko ya bolingo, tókoba kolingana,  mpo bolingo  euti na Nzambe, mpe moto nyonso oyo alingaka abotami na Nzambe  mpe azwi boyebi ya Nzambe. ## .
Moto oyo alingaka te ayebi Nzambe te, mpo Nzambe azali bolingo. ## .
Na likambo oyo nde bolingo ya Nzambe emonisamaki polele mpo na biso,  mpamba te Nzambe atindaki na mokili Mwana na ye se moko oyo abotamaki  mpo biso tókoka kozwa bomoi na nzela na ye. ## .
Bolingo, na likambo oyo, ezali te ete biso tolingaki Nzambe, kasi nde ete ye alingaki biso mpe atindaki Mwana na ye azala mbeka  mpo na kozipa  masumu na biso. ## .
Bandeko ya bolingo, soki ezali ndenge wana nde Nzambe alingaki biso, biso moko mpe tosengeli kolingana. ## .
Ata mokolo moko te moto amoná Nzambe.  Soki tokobi kolingana, Nzambe afandi na kati na biso mpe bolingo na ye ekómi ya kokoka na kati na biso. ## .
Na likambo oyo nde tozali koyeba ete tozali kotikala na bomoko elongo na ye  mpe ye na bomoko elongo na biso,  mpo apesi biso elimo na ye. ## .
Lisusu, biso moko tomoni  mpe tozali kotatola  ete Tata atindi Mwana na ye azala Mobikisi ya mokili. ## .
Moto nyonso oyo azali koyambola ete Yesu Kristo azali Mwana ya Nzambe,  Nzambe azali na bomoko elongo na moto yango mpe ye na bomoko elongo na Nzambe. ## .
Mpe biso moko toyebi mpe tondimi bolingo  oyo Nzambe azali na yango epai na biso. ## .
ambe azali bolingo,  mpe moto oyo azali kotikala na kati ya bolingo  azali kotikala na bomoko elongo na Nzambe mpe Nzambe azali na bomoko  elongo na ye. ## .
Bolingo ekómi ya kokoka epai na biso na ndenge oyo, ete biso tóloba polele mpe na bosembo  na mokolo ya lisambisi,  mpo, ndenge moto wana azali, biso mpe tozali bongo na mokili oyo. ## .
Na kati ya bolingo kobanga ezalaka te,  kutu bolingo ya kokoka ebwakaka kobanga libándá,  mpo kobanga etyaka nkaka. Ya solo, moto oyo azali na kati ya kobanga bolingo na ye ekómi naino ya kokoka te. ## .
Nde biso, tozali kolinga, mpo ye alingaki biso liboso. ## .
Soki moto alobi ete: “Nalingaka Nzambe,” nzokande azali koyina ndeko na ye, azali moto ya lokuta.  Mpo moto oyo azali kolinga ndeko na ye te,  oyo ye amoni, akoki kolinga Nzambe te, oyo ye amoni te. ## .
Mpe tozwi mobeko oyo na ye,  ete moto oyo alingaka Nzambe alinga mpe ndeko na ye. ## .
