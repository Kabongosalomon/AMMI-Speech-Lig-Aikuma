Ye oyo alingi disiplini alingi boyebi,  kasi ye oyo ayini mpamela azangi mayele. ## .
Moto ya malamu andimamaka na Yehova,  kasi moto ya makanisi mabe atángaka ye moto mabe. ## .
Moto moko te akopikama makasi na nzela ya mabe;  nde misisa ya bayengebene ekotengatenga te. ## .
Mwasi oyo akoki azali motole mpo na nkolo na ye,  kasi ye oyo asalaka makambo ya nsɔni azali lokola kopɔla na kati ya mikuwa na ye. ## .
Makanisi ya bayengebene nde bosembo;  litambwisi ya bato mabe nde bokosi. ## .
Maloba ya bato mabe nde kobatama mpo na kosopa makila,  kasi monɔkɔ ya bato ya kolongobana nde ekobikisa bango. ## .
Bakweisi bato mabe mpe bazali lisusu te,  kasi ndako ya bayengebene ezali se kotɛlɛma. ## .
Moto akosanzolama mpo na bokɛngi ya monɔkɔ na ye,  kasi ye oyo motema egumbamagumbamá akotyolama. ## .
Moto oyo bamonaka ye mpamba kasi azali na mosaleli azali malamu koleka moto oyo azali komikumisa kasi azangi limpa. ## .
Moyengebene amibanzabanzaka mpo na molimo ya nyama na ye ya mboka,  kasi misala ya motema mawa ya bato mabe eyokisaka mpasi. ## .
Ye oyo alonaka mabele na ye akotonda na limpa,  kasi ye oyo alukaka makambo ya mpambampamba azali na motema te. ## .
Moto mabe ayoki mposa ya nyama oyo ekangami na monyama ya bato mabe;  nde mosisa ya bayengebene, yango ebotaka mbuma. ## .
Moto mabe azwamaka na motambo mpo na makambo ya kobuka mibeko ya mbɛbu na ye,  kasi moyengebene alongwaka na mpasi. ## .
Na mbuma ya monɔkɔ ya moto, ye atondi na bolamu,  mpe misala ya mabɔkɔ ya moto ekozongela ye. ## .
Nzela ya zoba ezali malamu na miso na ye,  kasi ye oyo azali koyoka toli azali moto ya bwanya. ## .
Zoba amonisaka kosilika na ye kaka na mokolo yango,  kasi moto ya ekɛngɛ azipaka nsɔni. ## .
Ye oyo afulaka bosembo akoyebisa makambo ya boyengebene,  kasi motatoli ya lokuta akoyebisa makambo ya bokosi. ## .
Moto mosusu alobaka kozanga kokanisa lokola nde azali kozokisa na mopanga,  kasi lolemo ya bato ya bwanya nde nkisi oyo ebikisaka. ## .
Mbɛbu oyo elobaka solo  ekopikama mpo na libela,  kasi lolemo ya lokuta ekozala kaka mpo na mwa ntango. ## .
Bokosi ezali na motema ya baoyo bazali kokana kosala mabe,  kasi baoyo bazali kopesa toli mpo na kimya bazali na esengo. ## .
Eloko moko te oyo eyokisaka mpasi ekokómela moyengebene,  kasi bato mabe bakotonda mpenza na mpasi. ## .
Mbɛbu oyo elobaka lokuta ezali eloko oyo Yehova ayiná,  kasi baoyo bazali kosala na bosembo basepelisaka ye. ## .
Moto ya ekɛngɛ abombaka boyebi,  kasi motema ya bazoba esakolaka bozoba. ## .
Lobɔkɔ ya bato ya etingya nde ekoyangela,  kasi lobɔkɔ ya gɔigɔi bakosalisa yango misala na makasi. ## .
Motungisi na kati ya motema ya moto yango nde etindaka motema na ye egumbama,  kasi liloba ya malamu esepelisaka yango. ## .
Moyengebene atalatalaka esika na ye ya koleisa bibwɛlɛ matiti, kasi nzela ya bato mabe etindaka bango báyengayenga. ## .
Gɔigɔi ekokangela moto nyama na bokila te,  kasi moto ya etingya nde eloko ya motuya ya moto. ## .
Na nzela ya boyengebene bomoi ezali,  mpe kosala mobembo na nzela na yango nde kozanga liwa. ## .
