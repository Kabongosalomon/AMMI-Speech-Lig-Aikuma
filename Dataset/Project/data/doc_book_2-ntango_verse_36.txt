Na nsima, bato ya mokili yango bazwaki Yehoahaze  mwana ya Yosiya mpe bakómisaki ye mokonzi na esika ya tata na ye na Yerusaleme. ## .
Yehoahaze azalaki na mbula ntuku mibale na misato (23) ntango abandaki koyangela, mpe ayangelaki sanza misato na Yerusaleme. ## .
Kasi mokonzi ya Ezipito alongolaki ye na Yerusaleme  mpe afutisaki mokili yango lomande ya talanta nkama moko (100) ya palata  mpe ya talanta moko ya wolo. ## .
Lisusu, mokonzi  ya Ezipito akómisaki ndeko na ye Eliakime  mokonzi ya Yuda mpe Yerusaleme mpe apesaki ye nkombo mosusu: Yehoyakime; kasi Neko  azwaki ndeko na ye Yehoahaze mpe akendaki na ye na Ezipito. ## .
Yehoyakime  azalaki na mbula ntuku mibale na mitano (25) ntango abandaki koyangela, mpe ayangelaki mbula zomi na moko na Yerusaleme;  mpe akobaki kosala oyo ezali mabe na miso ya Yehova Nzambe na ye. ## .
Nebukadenezare  mokonzi ya Babilone amataki  kobunda na ye mpo na kokanga ye na bikangeli mibale ya motako mpe kokende na ye na Babilone. ## .
Mpe bisaleli  mosusu ya ndako ya Yehova, Nebukadenezare  amemaki yango na Babilone mpe na nsima, atyaki yango na ndako na ye monene na Babilone. ## .
Makambo mosusu  ya Yehoyakime mpe makambo na ye oyo eyinamá  oyo asalaki mpe mabe oyo bamonaki epai na ye, talá, ekomami na Buku  ya Bakonzi ya Yisraele mpe ya Yuda; mpe mwana na ye Yehoyakine  abandaki koyangela na esika na ye. ## .
Yehoyakine  azalaki na mbula zomi na mwambe ntango abandaki koyangela, mpe ayangelaki sanza misato  na mikolo zomi na Yerusaleme; mpe akobaki kosala oyo ezali mabe na miso ya Yehova. ## .
Mpe na ebandeli  ya mbula, Mokonzi Nebukadenezare atindaki  bato mpe bakendaki na ye na Babilone  elongo na biloko kitoko ya ndako ya Yehova.  Lisusu, akómisaki Zidikiya  ndeko ya tata na ye mokonzi ya Yuda mpe ya Yerusaleme. ## .
Zidikiya  azalaki na mbula ntuku mibale na moko (21) ntango abandaki koyangela, mpe ayangelaki mbula zomi na moko na Yerusaleme. ## .
Mpe akobaki kosala oyo ezali mabe  na miso ya Yehova Nzambe na ye. Amikitisaki te  liboso ya mosakoli  Yirimia  oyo azalaki koloba na etinda ya Yehova. ## .
Mpe atombokelaki kutu Mokonzi Nebukadenezare,  oyo alapisaki ye ndai na nkombo ya Nzambe;  mpe azalaki se kokómisa motó na ye makasi  mpe koyeisa motema na ye makasi  mpe azongelaki Yehova Nzambe ya Yisraele te. ## .
Ata bakapita nyonso ya banganga-nzambe  mpe bato bazangaki bosembo na makambo mingi mpenza, na kolanda makambo nyonso oyo eyinamá  ya bikólo, bongo bakómisaki mbindo ndako ya Yehova oyo asantisaki na Yerusaleme. ## .
Mpe Yehova Nzambe ya bankɔkɔ na bango azalaki se kotindela bango makebisi na nzela ya bamemi-nsango  na ye, azalaki kotinda yango mbala na mbala, mpo azalaki koyokela bato na ye mpe esika na ye ya kofanda  mawa. ## .
Kasi bazalaki ntango nyonso kosɛka  bamemi-nsango ya Nzambe ya solo mpe komona maloba na ye mpamba  mpe kotyola  basakoli na ye, tii nkɛlɛ  ya Yehova ekitelaki bato na ye, tii bakokaki lisusu kobikisama te. ## .
Bongo atindelaki bango mokonzi ya Bakaladea,  oyo abandaki koboma na mopanga  bilenge na bango ya mibali na ndako ya esika na bango mosantu,  ayokelaki elenge mobali to ngɔndɔ, mobange to moto oyo anuni mawa te.  Apesaki eloko nyonso na lobɔkɔ na ye. ## .
Mpe bisaleli  nyonso, ya minene  mpe ya mike, ya ndako ya Nzambe ya solo mpe biloko ya motuya  ya ndako ya Yehova mpe biloko ya motuya ya mokonzi  mpe ya bankumu na ye, eloko nyonso, amemaki yango na Babilone. ## .
Mpe abandaki kotumba ndako ya Nzambe ya solo  mpe kobuka efelo  ya Yerusaleme; mpe batumbaki na mɔtɔ bandako milai na yango nyonso ya kofanda, bakisa mpe biloko na yango nyonso ya kitoko,  kino babebisaki eloko nyonso. ## .
Lisusu, baoyo batikalaki, baoyo babikaki na mopanga, amemaki bango bakangami na Babilone,  mpe bakómaki basaleli na ye  mpe ya bana na ye tii ntango bokonzi ya Perse  ebandaki koyangela; ## .
mpo na kokokisa liloba ya Yehova oyo ebimaki na monɔkɔ ya Yirimia,  tii mokili esilisaki kofuta basabata na yango.  Mikolo nyonso oyo etikalaki mpamba, etosaki sabata, mpo na kokokisa mbula ntuku nsambo (70). ## .
Mpe na mbula ya liboso ya Siruse  mokonzi ya Perse,  mpo liloba ya Yehova  oyo ebimaki na monɔkɔ ya Yirimia  ekokisama, Yehova alamwisaki elimo  ya Siruse mokonzi ya Perse, bongo atindaki bábelela na bokonzi na ye mobimba, mpe lisusu bákoma na mokanda  ete: ## .
“Talá oyo Siruse mokonzi ya Perse  alobi: ‘Yehova Nzambe ya likoló apesi ngai makonzi nyonso ya mabele,  mpe ye moko apesi ngai mokumba ya kotongela ye ndako na Yerusaleme, oyo ezali na Yuda.  Moto nyonso kati na bino nyonso bato na ye,  Yehova Nzambe na ye azala na ye.  Amata.’” ## .
