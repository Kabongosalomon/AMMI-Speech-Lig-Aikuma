Na mikolo yango, mokolo moko, ntango azalaki koteya bato na tempelo mpe kosakola nsango malamu, banganga-nzambe bakonzi mpe bakomeli elongo na mikóló bayaki penepene, ## .
mpe bazwaki maloba, balobaki na ye ete: “Yebisá biso, bokonzi nini ozali na yango ya kosala makambo oyo, to nani apesi yo bokonzi oyo.” ## .
Azongiselaki bango ete: “Ngai mpe nakotuna bino motuna moko, mpe bino bóyebisa ngai: ## .
Batisimo ya Yoane eutaki na likoló to na bato?” ## .
Bongo bango na bango babandaki kokanisakanisa mpe koloba ete: “Soki tolobi ete: ‘Na likoló,’ akoloba ete: ‘Mpo na nini bondimaki ye te?’ ## .
Kasi soki tolobi: ‘Na bato,’ bato nyonso bakobamba biso mabanga,  mpo bandimaka mpenza ete Yoane  azali mosakoli.” ## .
Bongo bazongisaki ete bayebi te esika yango eutaki. ## .
Mpe Yesu alobaki na bango ete: “Ngai mpe nakoyebisa bino te na lotomo nini nazali kosala makambo oyo.” ## .
Bongo abandaki kopesa bato ndakisa oyo: “Moto moko alonaki elanga ya vinyo  mpe atikaki yango na mabɔkɔ ya basali-bilanga, mpe akendaki mobembo na mboka mopaya mpo na ntango molai. ## .
Kasi wana ntango ekokaki atindaki moombo  moko epai ya basali-bilanga,  mpo bápesa ye ndambo ya mbuma ya elanga ya vinyo.  Nzokande, basali-bilanga babɛtaki ye mpe bazongisaki ye mabɔkɔ mpamba. ## .
Kasi atindelaki bango lisusu moombo mosusu. Ye mpe babɛtaki ye mpe basambwisaki ye mpe bazongisaki ye mabɔkɔ mpamba. ## .
Nzokande atindaki lisusu ya misato;  ye mpe bazokisaki ye mpe babwakaki ye libándá. ## .
Bongo nkolo ya elanga ya vinyo alobaki ete: ‘Nakosala nini? Nakotinda mwana na ngai ya bolingo.  Mbala mosusu bakomemya ye.’ ## .
Ntango basali-bilanga bamonaki ye babandaki kopesana makanisi ete: ‘Talá mozwi-ya-libula; tóboma ye, mpo libula ekóma ya biso.’ ## .
Bongo babwakaki ye libándá  ya elanga ya vinyo mpe babomaki  ye. Sikoyo nkolo ya elanga ya vinyo akosala bango nini? ## .
Akoya mpe akoboma basali-bilanga wana mpe akopesa elanga ya vinyo na mabɔkɔ ya bamosusu.” ## .
ango bayokaki bongo balobaki ete: “Likambo ya ndenge wana esalema ata mokolo moko te!” ## .
Kasi atalaki bango mpe alobaki ete: “Bongo, likambo oyo ekomamá ete: ‘Libanga oyo batongi-ndako babwakaki  ekómi libanga monene ya litumu ya ndako’  elakisi nini? ## .
Moto nyonso oyo akokwea likoló ya libanga wana akopanzana.  Mpe moto nyonso oyo yango ekokwela,  ekonikanika ye.” ## .
Bakomeli ná banganga-nzambe bakonzi bazalaki koluka ndenge ya kotya ye mabɔkɔ na ngonga wana mpenza, kasi bazalaki kobanga bato; mpo bayebaki ete apesaki ndakisa wana nde mpo na bango. ## .
Mpe nsima ya kotala ye malamumalamu, bafutaki bato na kobombana mpe batindaki bango bámimonisa lokola bayengebene, mpo bázwa  ye na maloba, bápesa ye na mabɔkɔ ya guvɛrnema mpe na bokonzi ya guvɛrnɛrɛ. ## .
Mpe batunaki ye motuna ete: “Moteyi, toyebi ete yo olobaka mpe oteyaka makambo ndenge ezali mpenza mpe oponaka bilongi te, kasi oteyaka nzela ya Nzambe na boyokani na solo: ## .
Esengeli tófuta Kaisala mpako to te?” ## .
Kasi amonaki mayele mabe na bango mpe alobaki na bango ete: ## .
“Bólakisa ngai denari moko. Elilingi oyo mpe likomi oyo ya nani?” Balobaki ete: “Ya Kaisala.” ## .
Ye alobaki na bango ete: “Soki boye, bózongisela Kaisala biloko ya Kaisala,  kasi Nzambe biloko ya Nzambe.” ## .
Mpe bakokaki kozwa ye na liloba wana te liboso ya bato, kasi lokola bakamwaki na eyano na ye, balobaki eloko te. ## .
Nzokande, bato mosusu na kati ya Basadukai, bato oyo balobaka ete lisekwa ezali te, bayaki  mpe batunaki ye motuna ## .
ete: “Moteyi, Moize  akomelaki biso ete: ‘Ntango ndeko mobali ya moto moko akufi, oyo azalaki na mwasi, kasi abotaki mwana te, ndeko na ye  asengeli kokamata mwasi wana mpe kobotela ndeko na ye bana.’ ## .
Sikoyo ezalaki na bandeko mibali nsambo; mpe oyo ya liboso akamataki mwasi mpe akufaki, abotaki bana te. ## .
Ndenge moko mpe oyo ya mibale, ## .
mpe oyo ya misato akamataki ye. Mpe bango nyonso nsambo ndenge moko: batikaki bana te, kasi bakufaki. ## .
Nsukansuka, mwasi wana mpe akufaki. ## .
Bongo na lisekwa, mwasi yango akokóma mwasi ya nani na kati na bango? Mpo bango nsambo bazwaki ye mwasi.” ## .
Yesu alobaki na bango ete: “Bana ya ntango oyo babalaka  mpe babalisamaka, ## .
kasi baoyo bamonani ete babongi  kozwa bomoi na ntango wana  mpe na lisekwa na bakufi  bakobala te mpe bakobalisama te. ## .
Ya solo, bakoki lisusu kokufa te,  mpo bazali lokola baanzelu, mpe bazali bana ya Nzambe mpo bazali bana ya lisekwa. ## .
Kasi likambo oyo ete bakufi bazali kolamuka ata Moize amonisaki yango polele, na lisolo ya mwa banzete ya nzubɛ,  ntango abengi Yehova ‘Nzambe ya Abrahama mpe Nzambe ya Yisaka mpe Nzambe ya Yakobo.’ ## .
Azali Nzambe, ya bakufi te, kasi ya bato ya bomoi, mpo epai na ye bango nyonso bazali na bomoi.” ## .
Bakomeli mosusu bazongisaki ete: “Moteyi, olobi malamu.” ## .
Mpo bazalaki lisusu na mpiko ya kotuna ye ata motuna moko te. ## .
Ye mpe alobaki na bango ete: “Ndenge nini balobaka ete Kristo azali mwana ya Davidi? ## .
Mpo Davidi ye moko alobi na mokanda ya Nzembo ete: ‘Yehova alobaki na Nkolo na ngai ete: “Fandá na lobɔkɔ na ngai ya mobali ## .
tii nakotya banguna na yo lokola ebonga ya makolo na yo.”’ ## .
Sikoyo, Davidi azali kobenga ye ‘Nkolo’; bongo ndenge nini ye azali mwana na ye?” ## .
Bongo lokola bato nyonso bazalaki koyoka alobaki na bayekoli ete: ## .
“Bókeba na bakomeli oyo balingaka kolekaleka na bazambala mpe balingaka bambote na bazando mpe bakiti ya liboso na basinagoga mpe bisika ya lokumu mingi na ntango ya bilei ya mpokwa, ## .
mpe oyo balyaka bandako ya basi oyo mibali bakufá  mpe mpo na kokosa basalaka mabondeli milaimilai. Bango bakozwa lisambisi moko ya makasi koleka.” ## .
