Paulo, ntoma ya Kristo Yesu na mokano ya Nzambe,  mpe Timote  ndeko na biso, ## .
epai ya basantu mpe bandeko ya sembo, oyo bazali na bomoko  elongo na Kristo, oyo bazali na Kolose: ## .
boto monene mpe kimya ya Nzambe Tata na biso ezala na bino. ## .
Topesaka ntango nyonso Nzambe Tata ya Nkolo na biso Yesu Kristo matɔndi  ntango tobondelaka mpo na bino, ## .
banda toyoká nsango ya kondima na bino na makambo oyo etali Kristo Yesu mpe bolingo oyo bozali na yango epai ya basantu nyonso ## .
mpo na elikya  oyo babombeli bino na likoló.  Boyokaki makambo ya elikya yango liboso ntango bayebisaki solo ya nsango malamu wana ## .
oyo eyaki epai na bino, ndenge mpe ezali kobota mbuma  mpe kokola  na mokili mobimba,  ndenge mpe ezali kosala kati na bino, banda mokolo oyo boyokaki mpe boyebaki malamumalamu boboto monene  ya Nzambe na kati ya solo. ## .
Yango nde oyo boyekolaki epai ya Epafrasi,  moombo mpe moninga na biso ya bolingo, oyo azali mosaleli* ya sembo ya Kristo na esika na biso, ## .
oyo mpe apesaki biso nsango ya bolingo  na bino na makambo ya elimo. ## .
Yango wana biso mpe, banda mokolo toyokaki yango, tozali kotika te kobondela mpo na bino  mpe kosɛnga ete bótonda na boyebi ya solosolo  ya mokano na ye na bwanya  nyonso mpe bososoli ya elimo, ## .
mpo na kotambola na ndenge oyo ebongi  na Yehova  mpo bósepelisa ye mpenza wana bozali kokoba kobota mbuma na mosala nyonso ya malamu  mpe kokola na boyebi ya solosolo  ya Nzambe, ## .
wana bolendi na nguya nyonso kino kokóma na bonene ya nguya  na ye mpo bóyika mpenza mpiko  mpe bózala na motema molai ná esengo, ## .
wana bozali kopesa matɔndi na Tata oyo akómisi bino bato babongi kosangana na libula  ya basantu  na kati ya pole. ## .
Asikoli biso na nguya  ya molili mpe akɔtisi  biso na bokonzi  ya Mwana ya bolingo na ye, ## .
oyo na nzela na ye tosikolami na nzela ya lisiko, tolimbisami masumu na biso. ## .
Ye azali elilingi  ya Nzambe oyo amonanaka te,  mwana ya liboso  na biloko nyonso oyo ezalisamá; ## .
mpo na nzela na ye  biloko mosusu nyonso ezalisamaki na likoló mpe na mabele, biloko oyo emonanaka mpe biloko oyo emonanaka te, ezala bakiti ya bokonzi to bonkolo to baguvɛrnema to makonzi.  Biloko mosusu nyonso ezalisamaki na nzela na ye  mpe mpo na ye. ## .
Lisusu, ye azali liboso ya biloko mosusu nyonso  mpe na nzela na ye biloko mosusu nyonso ezalisamaki, ## .
mpe azali motó ya nzoto, lisangá.  Azali ebandeli, mwana ya liboso uta na bakufi,  mpo akóma moto ya liboso  na makambo nyonso; ## .
mpamba te Nzambe amonaki malamu ete nyonso oyo etondi kotonda  efanda na kati na ye, ## .
mpe na nzela na ye, azongisa lisusu boyokani  kati na ye ná biloko mosusu nyonso,  ndenge atye kimya  na lisalisi ya makila  oyo asopaki likoló ya nzete ya mpasi,  ezala biloko oyo ezali na mabele to biloko oyo ezali na likoló. ## .
Ya solo, bino baoyo bozalaki liboso mosika na Nzambe  mpe banguna mpo makanisi na bino ezalaki na misala ya mabe, ## .
sikoyo azongisi bino lisusu na boyokani  na lisalisi ya nzoto ya mosuni ya moto wana na nzela ya liwa na ye,  mpo na kobimisa bino liboso na ye basantu mpe bato bazangi litɔnɔ  mpe bato bakoki kofundama na likambo moko te, ## .
soki, ya solo, botikali na kondima,  botɛlɛmi makasi likoló ya moboko  mpe bopikami  mpe bozali koningana te na elikya ya nsango malamu wana oyo boyokaki,  mpe oyo esakolamaki  na bato ya bikólo nyonso  oyo ezali na nse ya lola. Ngai Paulo nakómá mosaleli  ya nsango malamu yango. ## .
Nazali sikoyo kosepela na kati ya bampasi na ngai mpo na bino,  mpe ngai, na ngala na ngai, nazali kokokisa oyo ezali kozanga na malɔzi  ya Kristo na nzoto na ngai ya mosuni mpo na bolamu ya nzoto na ye, oyo ezali lisangá. ## .
Nakómá mosaleli  ya lisangá yango na boyokani na mosala ya kapita  oyo Nzambe apesaki ngai mpo na litomba na bino mpo na kosakola liloba ya Nzambe malamumalamu, ## .
sekele mosantu  oyo ebombamaki banda na bibongiseli  ya kalakala mpe banda na mabota ya kalakala. Kasi sikoyo emonisami polele  epai ya basantu na ye, ## .
oyo Nzambe asepeli koyebisa bango nini yango bomɛngo ya nkembo  ya sekele mosantu  yango kati na bikólo. Yango nde Kristo  na bomoko elongo na bino, elikya ya nkembo na ye. ## .
Ye nde tozali kosakola,  wana tozali kokebisa moto nyonso mpe koteya moto nyonso na bwanya nyonso,  mpo tómonisa moto nyonso ete azali moto oyo akoki na makambo nyonso  na bomoko elongo na Kristo. ## .
Ezali mpo na yango mpenza nde nazali kosala mosala makasi, nazali koboma nzoto  na boyokani na nguya na ye,  oyo ezali kosala mosala na kati na ngai. ## .
