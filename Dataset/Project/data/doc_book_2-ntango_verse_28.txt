Ahaze  azalaki na mbula ntuku mibale (20) ntango abandaki koyangela, mpe ayangelaki mbula zomi na motoba na Yerusaleme,  mpe asalaki te oyo ezali sembo na miso ya Yehova lokola nkɔkɔ na ye Davidi. ## .
Kasi atambolaki na banzela ya bakonzi ya Yisraele,  mpe kutu asalaki bikeko ya ebende oyo enyangwisami  mpo na Babaala. ## .
Mpe abimisaki milinga ya mbeka  na lobwaku ya mwana ya Hinome  mpe akómaki kotumba bana na ye  na mɔtɔ, na kolanda makambo oyo eyinamá  ya bikólo oyo Yehova abenganaki liboso ya bana ya Yisraele. ## .
Mpe azalaki mbala na mbala kopesa mbeka  mpe kobimisa milinga ya mbeka na bisika oyo etombwaná  mpe na bangomba mike  mpe na nse ya nzete ya ndenge nyonso oyo etondi na nkasa. ## .
Na yango, Yehova Nzambe na ye apesaki ye na lobɔkɔ  ya mokonzi ya Siri,  bongo babɛtaki ye mpe bazwaki epai na ye bakangami ebele mpenza mpe bamemaki bango na Damasi.  Mpe lisusu, apesamaki na lobɔkɔ ya mokonzi ya Yisraele,  bongo abɛtaki ye: ezalaki koboma moko monene. ## .
Bongo Peka  mwana ya Remalia  abomaki na mokolo moko bato nkóto nkama moko na ntuku mibale (120 000) na Yuda, bango nyonso bilombe mibali, mpo batikaki Yehova  Nzambe ya bankɔkɔ na bango. ## .
Lisusu, Zikri, mobali moko ya nguya ya Efraime,  abomaki Maaseya mwana ya mokonzi, Azirikame mokambi ya bato ya ndako mpe Elekana moto oyo alandi mokonzi. ## .
Mpe lisusu, bana ya Yisraele bakangaki bandeko na bango nkóto nkama mibale (200 000), basi, bana mibali mpe bana basi; mpe lisusu bazwaki biloko mingi oyo bapunzaki epai na bango, nsima na yango, bamemaki biloko oyo epunzami na Samaria. ## .
Mpe ezalaki na mosakoli moko ya Yehova na nkombo Odede. Bongo abimaki liboso ya limpinga oyo ezalaki koya na Samaria mpe alobaki na bango boye: “Talá! Ezali mpo Yehova Nzambe ya bankɔkɔ na bino ayokelaki Yuda nkɛlɛ  nde apesaki bango na lobɔkɔ na bino, bongo bobomi bato kati na bango na nkɛlɛ  oyo ekómi tii na likoló. ## .
Mpe sikoyo bozali na likanisi ya kokómisa bana ya Yuda mpe ya Yerusaleme basaleli na bino ya mibali  mpe basaleli na bino ya basi. Nzokande, bino moko bozangi nde makambo oyo ezali komemisa bino ngambo epai ya Yehova Nzambe na bino? ## .
Mpe sikoyo, bóyoka ngai mpe bózongisa bakangami oyo bokangaki epai ya bandeko na bino,  mpo Yehova azali na nkanda ya kongala epai na bino.” ## .
Na yango, mibali mosusu kati na bankumu  ya bana ya Efraime:  Azaria mwana ya Yehohanane, Berekia mwana ya Meshilemote ná Yehizikiya mwana ya Shalume mpe Amasa mwana ya Hadalai, batɛlɛmɛlaki baoyo bautaki etumba, ## .
mpe balobaki na bango boye: “Bosengeli te kokɔtisa bakangami yango awa, mpo ekomemela biso ngambo epai ya Yehova. Bozali na likanisi ya kobakisa masumu na biso mpe ngambo na biso, mpo ngambo oyo tozali na yango ezali monene,  mpe nkanda ya kongala  ekiteli Yisraele.” ## .
Na yango, bato oyo bazalaki na bibundeli  batikaki bakangami  mpe biloko oyo epunzami liboso ya bankumu  mpe ya lisangá mobimba. ## .
Na nsima, bato oyo batángamaki na nkombo na bango  batɛlɛmaki mpe bazwaki bakangami, mpe bato na bango nyonso oyo bazalaki bolumbu, balatisaki bango bilamba oyo euti na biloko epunzami. Bongo balatisaki bango bilamba  mpe bapesaki bango basandale mpe baleisaki bango  mpe bapesaki bango eloko ya komɛla  mpe bapakolaki bango mafuta. Lisusu, mpo na bato nyonso oyo bazalaki kotengatenga, batyaki  bango na bampunda mpe bamemaki bango na Yeriko,  engumba ya banzete ya mbila,  pene na bandeko na bango. Nsima na yango, bazongaki na Samaria. ## .
Na ntango yango, mokonzi Ahaze  atindaki bato epai ya bakonzi ya Asiri  mpo básalisa ye. ## .
Mpe Baedome  bakɔtaki lisusu mpe babɛtaki Yuda mpe bamemaki bakangami. ## .
Mpe Bafilistia  bakɔtaki mpo na etumba na bingumba ya Shefela  mpe ya Negebe  ya Yuda, mpe bazwaki Bete-shemeshe,  Aiyalone,  Gederote,  Soko  ná basité oyo esimbami na yango, Timina  ná basité oyo esimbami na yango mpe Gimizo ná basité oyo esimbami na yango; mpe bakómaki kofanda kuna. ## .
Mpo Yehova akitisaki  Yuda mpo na Ahaze mokonzi ya Yisraele, mpamba te atikaki Yuda esala makambo kozanga komipekisa,  mpe bazangaki mpenza bosembo epai ya Yehova. ## .
Nsukansuka, Tilgate-pilinesere  mokonzi ya Asiri ayelaki ye mpe apesaki ye mpasi,  mpe alendisaki ye te. ## .
Mpo Ahaze alongolaki biloko ya ndako ya Yehova  mpe ya ndako ya mokonzi  mpe ya bankumu,  bongo akabelaki yango mokonzi ya Asiri;  kasi esungaki ye ata moke te. ## .
Nzokande, na ntango oyo azalaki kopesa ye mpasi, azangaki bosembo epai ya Yehova lisusu mingi koleka, ye Mokonzi Ahaze. ## .
Mpe abandaki kopesa mbeka na banzambe  ya Damasi  oyo bazalaki kobɛta ye, mpe azalaki koloba: “Lokola banzambe ya bakonzi ya Siri bazali kosalisa bango,  nakopesa bango mbeka, mpo básalisa  ngai.” Mpe bakómelaki ye ná Yisraele mobimba eloko oyo ezali kobɛtisa libaku. ## .
Lisusu, Ahaze asangisaki bisaleli  ya ndako ya Nzambe ya solo mpe akatakataki bisaleli ya ndako ya Nzambe ya solo,  mpe akangaki baporte  ya ndako ya Yehova, mpe amisalelaki bitumbelo na esika nyonso babalabala ekutani na Yerusaleme. ## .
Mpe na bingumba nyonso, ɛɛ, bingumba ya Yuda, asalaki bisika oyo etombwaná  mpo na kobimisela banzambe mosusu milinga ya mbeka,  bongo asilikisaki  Yehova Nzambe ya bankɔkɔ na ye. ## .
Makambo na ye mosusu  mpe banzela na ye nyonso, ya liboso mpe ya nsuka, talá ekomami na Buku  ya Bakonzi ya Yuda mpe ya Yisraele. ## .
Nsukansuka, Ahaze alalaki esika moko na bankɔkɔ na ye, mpe bakundaki ye na sité, na Yerusaleme, mpo bakɔtisaki ye na malita ya bakonzi ya Yisraele te.  Mpe Hizikiya mwana na ye abandaki koyangela na esika na ye. ## .
