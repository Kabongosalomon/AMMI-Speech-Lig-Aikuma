Kolula bato mabe te,  mpe kozala na mposa ya kozala esika moko na bango te. ## .
Mpamba te motema na bango ezali kaka komanyola mpo na kopunza, mpe mbɛbu na bango ezali se koloba mpo na kobimisa mikakatano. ## .
Ndako ekotongama na bwanya,  mpe ekopikama makasi na bososoli. ## .
Mpe na boyebi, bashambrɛ na yo ya kati ekotonda na biloko nyonso ya motuya oyo ezali na ntalo mingi mpe oyo esepelisaka. ## .
Moto ya bwanya ntango azali kosalela makasi na ye azali mobali makasi,  mpe moto ya boyebi abakisaka nguya na ye. ## .
Mpo okosala etumba na yo na likoki ya koyeba kotambwisa makambo,  mpe soki bapesi-toli bazali ebele lobiko ezali. ## .
Mpo na zoba, bwanya ya solo ezali likoló mingi;  akofungola monɔkɔ na ye na porte te. ## .
Moto oyo azali kokana kosala mabe, ye, bakobenga ye nkolo mpenza ya makanisi mabe. ## .
Etamboli ya nsɔni ya bozoba ezali lisumu,  mpe mosɛki azali eloko moko oyo bato bayiná. ## .
Omonisi ete olɛmbi nzoto na mokolo ya mpasi?  Nguya na yo ekozala moke. ## .
Bikisá baoyo bazali komemama na liwa; mpe baoyo bazali kokende na kotengatenga mpo na kobomama, Ee pekisá bango koo! ## .
Soki okoloba: “Talá! Toyebaki likambo yango te,”  ye oyo amekamekaka mitema mpo na koyeba ndenge ezali, ye moko akososola nde yango te  mpe ye oyo azali kotalatala molimo na yo, ye moko akoyeba  yango mpe akofuta moto ya mabele na kolanda mosala na ye te? ## .
Mwana na ngai, lyá mafuta ya nzoi, mpo ezali malamu; mpe mafuta ya nzoi ya elɛngi oyo ezali na ndako na yango ezala na monɔkɔ na yo. ## .
Se ndenge moko, luká koyeba bwanya mpo na molimo na yo.  Soki ozwi yango, boye mikolo ekoya nsima ekozala malamu, mpe elikya na yo ekolongolama te. ## .
Kobatama te, lokola moto mabe, mpo na kozela kokwela esika ya kofanda ya moyengebene;  kopunza esika na ye ya kopema te. ## .
Mpo moyengebene akoki kokwea mbala nsambo, mpe akotɛlɛma mpenza;  kasi bato mabe, mpasi ekobɛtisa bango libaku. ## .
Ntango monguna na yo akwei, kosepela te; mpe ntango babɛtisi ye libaku, motema na yo ezala na esengo te, ## .
noki Yehova amona yango mpe likambo yango ezala mabe na miso na ye, mpe alongola nkanda na ye epai na moto yango. ## .
Kosilika makasi te mpo na basali-mabe. Kolula bato mabe te. ## .
Mpo mikolo ekoya ekozala malamu te mpo na moto nyonso oyo azali mabe;  mwinda ya bato mabe ekobomama. ## .
Mwana na ngai, bangá Yehova mpe mokonzi.  Komikɔtisa te kati na bato oyo bazali kolinga mbongwana. ## .
Mpo likama na bango ekobima pwasa  na ndenge oyo ete nani mpenza ayebi ndenge bato oyo bazali kolinga mbongwana bakosila? ## .
Maloba oyo ezali mpe mpo na bato ya bwanya:  Komonisa koponapona na lisambisi ezali malamu te. ## .
Ye oyo azali koloba na moto mabe ete: “Ozali moyengebene,”  bato ya bikólo bakolakela ye mabe, bituluku ya bato ya bikólo bakolobela ye mabe. ## .
Kasi mpo na baoyo bazali kopamela ye, ekozala likambo ya kosepelisa,  mpe lipamboli ya makambo ya malamu ekoyela bango. ## .
Ye oyo azali koyanola na bosembo akopwɛpwa mbɛbu. ## .
Lɛngɛlá mosala na yo libándá, mpe bongisá yango mpo na yo na elanga.  Nsima na yango, osengeli mpe kotonga libota na yo. ## .
Kokóma motatoli te mpo na kofunda moninga na yo kozanga ntina.  Soki osali bongo okozala mpenza zoba na mbɛbu na yo. ## .
Koloba te: “Ndenge asalaki ngai, ngai mpe nakosala ye bongo.  Nakofuta moto na moto na kolanda misala na ye.” ## .
Nalekaki penepene na elanga ya moto ya gɔigɔi  mpe penepene ya elanga ya vinyo ya moto oyo azali na motema te. ## .
Mpe talá! yango nyonso ebimisaki matiti mabe.  Matiti ya nsendensende ezipaki etando na yango, mpe efelo na yango ya mabanga ebukanaki. ## .
Bongo ngai mpenza natalaki; nabandaki kobomba yango na motema;  namonaki, nazwaki disiplini oyo: ## .
Mwa mpɔngi moke, kokanga miso mwa moke, kokanga mabɔkɔ mwa moke mpo na kolala, ## .
mpe bobola na yo ekoya mpenza lokola moyibi oyo ayibaka na nzela mpe bosɛnga na yo lokola moto oyo asimbi bibundeli. ## .
