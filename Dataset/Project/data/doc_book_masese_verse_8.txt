Bwanya ezali te kokoba kobelela,  mpe bososoli ezali te kokoba kobimisa mongongo na yango? ## .
Etɛlɛmi na nsɔngɛ ya bisika oyo etombwaná,  pene na nzela, na esika babalabala ekutaná. ## .
Pembeni ya baporte, epai bakɔtaka na sité,  na bisika oyo bakɔtaka na baporte, yango ezali se koganga makasi  ete: ## .
“Ee bato, bino nde nazali kobenga, mpe mongongo na ngai ezali kobenga bana ya bato. ## .
Ee bino bato bozangi mayele, bóyeba eloko babengi bokɛngi;  mpe bino bazoba, bóyeba eloko babengi kozala na motema. ## .
Bóyoka, mpo nazali kolobela makambo ya ntina mingi,  mpo nazali kofungola mbɛbu na ngai mpo na makambo ya kolongobana. ## .
Mpe monɔkɔ na ngai ezali koloba solo  na mongongo ya nse; mpe mabe ezali eloko oyo mbɛbu na ngai eyiná. ## .
Maloba nyonso ya monɔkɔ na ngai ezali na boyengebene.  Kati na yango, eloko moko oyo egumbamá to oyo etɛngamá ezali te. ## .
Yango nyonso ezali semba epai ya moto ya bososoli, mpe elongobani epai ya baoyo bazali kozwa boyebi. ## .
Bózwa disiplini na ngai kasi palata te, mpe boyebi na esika ya wolo oyo eleki kitoko. ## .
Mpo bwanya ezali malamu koleka mabanga kitoko ya korai,  mpe bisengo mosusu nyonso ekoki kokokana na yango te. ## .
“Ngai, bwanya, nafandi esika moko na bokɛngi  mpe nazwaka boyebi ya likoki ya kokanisa. ## .
Kobanga Yehova elakisi koyina mabe.  Komikumisa ná lolendo,  nzela mabe ná monɔkɔ oyo elobaka makambo ya kilikili,  nayiná yango. ## .
Nazali na toli  mpe bwanya.  Ngai—mayele;  nazali na nguya. ## .
Na nzela na ngai, bakonzi bakobaka koyangela, mpe bato minene bakobaka kopesa mibeko ya boyengebene. ## .
Na nzela na ngai, bankumu  bakobaka koyangela, mpe bato ya lokumu basambisaka bango nyonso na boyengebene. ## .
Baoyo balingaka ngai, ngai nalingaka bango,  mpe baoyo balukaka ngai nde bamonaka ngai. ## .
Bomɛngo ná nkembo ezali elongo na ngai,  biloko ya motuya ya libula ná boyengebene. ## .
Mbuma na ngai ezali malamu koleka wolo, ɛɛ koleka wolo oyo epɛtolami, mpe biloko na ngai ezali malamu koleka palata oyo eleki kitoko. ## .
Natambolaka na nzela ya boyengebene,  na katikati ya babalabala ya bosembo, ## .
mpo na kosala ete baoyo balingaka ngai bázala na biloko ya motuya;  mpe nakobaka kotondisa bandako na bango ya kobomba biloko. ## .
“Yehova ye moko asalaki ngai ebandeli ya nzela na ye,  mosala na ye ya liboso mpenza na misala na ye ya kalakala. ## .
Natyamaki banda ntango oyo etyami ndelo te,  banda ebandeli, banda bantango ya kala liboso ete mabele ezala. ## .
Ntango mai mozindo ezalaki te, nabotamaki lokola nde na mpasi ya kobota,  ntango maziba oyo etondi mpenza na mai ezalaki te. ## .
Liboso bangomba etyama,  liboso ya bangomba mike, nabotamaki lokola nde na mpasi ya kobota, ## .
ntango asalaki naino te mabele  ná bisika ya polele, ná eteni ya liboso ya mabondo ya putulu ya mabele oyo ebotaka. ## .
Ntango abongisaki likoló nazalaki wana;  ntango apesaki mobeko ete zolongano ezala likoló ya etando ya mai mozindo, ## .
ntango akembisaki maboke ya mapata likoló,  ntango akómisaki makasi maziba ya mai mozindo, ## .
ntango atyelaki mbu mobeko na ye mpo mai ebuka etinda na ye te,  ntango apesaki mobeko ete miboko ya mabele ezala, ## .
na ntango yango nazalaki pembeni na ye lokola mosali ya mayele,  mpe mokolo na mokolo, nazalaki moto oyo ye azalaki kolinga mingi mpenza,  wana ngai nazalaki kosepela liboso na ye ntango nyonso, ## .
wana nazalaki kosepela na mabele na ye oyo ebotaka,  mpe makambo oyo nazalaki kolinga mingi ezalaki oyo etali bana ya bato. ## .
“Bongo sikoyo, Ee bana, bóyoka ngai; ɛɛ, esengo na baoyo babatelaka banzela na ngai. ## .
Bóyoka disiplini mpe bókóma na bwanya,  mpe bózala na bopɔtu te. ## .
Esengo na moto oyo azali koyoka ngai, oyo azali kosɛnzɛla na baporte na ngai mokolo na mokolo mpe kokɛngɛla na makonzí ya bisika na ngai ya kokɔta. ## .
Mpo ye oyo azwi ngai akozwa mpenza bomoi,  mpe Yehova asepelaka na ye. ## .
Kasi ye oyo azangi ngai azali konyokola molimo na ye;  baoyo nyonso bayinaka ngai makasi bazali bato oyo balingaka liwa.” ## .
