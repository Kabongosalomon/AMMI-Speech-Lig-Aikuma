Paulo ná Silvano  mpe Timote  epai ya lisangá ya Batesaloniki oyo ezali na bomoko  elongo na Nzambe Tata mpe Nkolo Yesu Kristo: ## .
boto monene mpe kimya ezala na bino. ## .
Topesaka ntango nyonso Nzambe matɔndi ntango totángaka bino nyonso na mabondeli na biso, ## .
mpo totikaka te kokanisa mosala na bino ya sembo  mpe mosala makasi na bino ya bolingo mpe koyika mpiko na bino mpo na elikya  na bino epai ya Nkolo na biso Yesu Kristo liboso ya Nzambe mpe Tata na biso. ## .
Mpo, bino bandeko oyo bolingami na Nzambe, toyebi ete ye aponi bino, ## .
mpo nsango malamu oyo tozali kosakola eyaki epai na bino kaka na maloba te kasi mpe na nguya  mpe na elimo santu mpe na kondima makasi,  ndenge kaka boyebi motindo ya bato biso tokómaki epai na bino mpo na bolamu na bino; ## .
mpe bokómaki bamekoli  na biso mpe ya Nkolo,  mpamba te bondimaki liloba na kati ya bolɔzi mingi  na esengo ya elimo santu, ## .
boye bokómi ndakisa mpo na bandimi nyonso na Masedonia mpe na Akaya. ## .
Likambo ya solo ezali oyo ete, uta epai na bino lokito ya liloba ya Yehova  eyokani kaka na Masedonia ná Akaya te, kasi na esika nyonso, kondima na bino  epai ya Nzambe epalangani,  yango wana, ntina kutu tóloba ata likambo ezali te. ## .
Mpo bango moko bazali kokoba koloba ndenge tokɔtaki liboso epai na bino mpe ndenge botikaki bikeko  na bino mpe bobongwanaki epai ya Nzambe mpo na kosala lokola baombo mpo na Nzambe ya bomoi  mpe ya solo, ## .
mpe mpo na kozela  Mwana na ye auta na likoló,  oyo ye alamwisaki na bakufi,  elingi koloba, Yesu, oyo azali kosikola biso na nkanda oyo ezali koya. ## .
