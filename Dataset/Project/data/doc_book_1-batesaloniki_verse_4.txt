Mpo na kosukisa, bandeko, tozali kosɛnga bino mpe kolendisa bino na nkombo ya Nkolo Yesu, kaka ndenge bozwaki lilako epai na biso na oyo etali motindo bosengeli kotambola  mpe kosepelisa Nzambe, ndenge mpe bozali ya solo kotambola, ete bókoba kosala bongo malamumalamu lisusu. ## .
Mpo boyebi mitindo  topesaki bino na nkombo ya Nkolo Yesu. ## .
Mpo talá eloko Nzambe alingi: kosantisama na bino,  ete bóboya pite; ## .
ete mokomoko na bino ayeba kopekisa nzoto* na ye  na kosantisama  mpe lokumu, ## .
na mposa ya lokoso ya kosangisa nzoto te  ndenge mpe bikólo  wana oyo bayebi Nzambe te bazalaka na yango; ## .
ete moto moko te akóma tii na kosalela ndeko na ye mabe mpe kobɔtɔla ntomo na ye na likambo yango,  mpamba te Yehova nde apesaka etumbu mpo na makambo nyonso wana,  kaka ndenge toyebisaki bino yango liboso mpe lisusu topesaki bino litatoli malamumalamu. ## .
Mpo Nzambe abengaki biso, mpo na kondima mbindo te, kasi nde mpo na kosantisama. ## .
Na yango, moto oyo azali kotyola,  atyoli moto te, kasi Nzambe,  oyo azali kotya elimo santu  na ye na kati na bino. ## .
Nzokande, na likambo etali bolingo ya bondeko,  bozali na mposa te ete tókomelaka bino, mpo bino moko boteyami na Nzambe  ete bólinganaka; ## .
mpe, ya solo, bozali kosala yango epai ya bandeko nyonso na Masedonia mobimba. Kasi tozali kolendisa bino, bandeko, bókoba kosala yango malamu koleka, ## .
mpe komityela mokano ya kofanda na kimya  mpe kokɔta na makambo ya bato te  mpe ya kosala na mabɔkɔ na bino,  ndenge mpenza topesaki bino mitindo; ## .
mpo ete bótambola na ndenge ya lokumu  liboso ya bato ya libándá  mpe bózanga eloko te. ## .
Lisusu, bandeko, tolingi bóyeba makambo oyo etali bato oyo bazali kolala  na kati ya liwa; mpo bóyoka mawa te na ndenge bamosusu oyo bazali na elikya te bayokaka. ## .
Mpo soki kondima na biso ezali ete Yesu akufaki mpe asekwaki,  ndenge moko mpe, baoyo balali na kati ya liwa na nzela ya Yesu, Nzambe akozongisa bango na bomoi elongo na ye. ## .
Mpo talá oyo tozali koyebisa bino na kolanda liloba ya Yehova:  ete biso bato ya bomoi oyo tozali kotikala tii na kozala ya Nkolo  tokoleka soki moke te liboso ya baoyo balali na kati ya liwa; ## .
mpo Nkolo ye moko akokita uta na likoló  na mbela ya komanda, na mongongo ya anzelu-mokonzi  mpe na kelelo  ya Nzambe, mpe baoyo bakufá na kati ya bomoko elongo na Kristo bakosekwa liboso. ## .
Na nsima biso bato ya bomoi oyo totikali tokomemama,  elongo na bango,  na mapata  mpo na kokutana  na Nkolo na mopɛpɛ; mpe na ndenge yango tokozala ntango nyonso elongo na Nkolo. ## .
Na yango, bókoba kobɔndisana na maloba wana. ## .
