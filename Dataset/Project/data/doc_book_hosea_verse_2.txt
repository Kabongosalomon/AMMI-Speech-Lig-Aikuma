“Bóloba na bandeko na bino ya mibali boye: ‘Bato ya ekólo na ngai!’  mpe na bandeko na bino ya basi ete: ‘Ee mwasi oyo bayokeli mawa!’ ## .
Bósamba likambo na mama na bino;  bósamba likambo, mpo azali mwasi na ngai te  mpe ngai nazali mobali na ye te.  Mpe asengeli kolongola pite na ye liboso na ye mpe misala na ye ya ekobo na katikati ya mabɛlɛ na ye, ## .
noki natika ye bolumbu  mpe nakómisa ye mpenza lokola na mokolo oyo abotamaki,  nakómisa ye lokola esobe,  nakómisa ye lokola mokili oyo ezangá mai  mpe naboma ye na mposa ya mai. ## .
Mpe nakoyokela bana na ye mawa te,  mpo bazali bana oyo aboti na pite. ## .
Mpamba te mama na bango asali pite.  Mwasi oyo akumbaki zemi na bango asali makambo ya nsɔni,  mpo alobaki ete: ‘Nalingi kolanda baoyo balulaka ngai mingi,  baoyo bapesaka ngai limpa ná mai, lɛnɛ ná lini, mafuta ná masanga.’ ## .
“Yango wana, talá nazali kozinga nzela na yo na nzubɛ; mpe nakomatisa efelo ya mabanga liboso na ye,  bongo akomona kutu babalabala na ye te. ## .
Mpe akolandalanda baoyo balulaka ye mingi, kasi akozwa bango te;  mpe akolukaluka bango, kasi akomona bango te. Mpe akoloba mpenza boye: ‘Nalingi kozongela mobali na ngai  ya liboso,  mpo nazalaki malamu na ntango wana koleka sikoyo.’ ## .
Kasi ye andimaki te  ete ngai nde napesaki ye mbuma,  vinyo ya elɛngi ná mafuta, mpe natondiselaki ye palata, ná wolo, oyo basalelaki na losambo ya Baala. ## .
“‘Yango wana, nakobaluka mpe, ya solo, nakolongola mpenza mbuma na ngai na ntango na yango mpe vinyo na ngai ya elɛngi na eleko na yango,  mpe nakobɔtɔla lɛnɛ na ngai ná lini na ngai oyo ezalaki kozipa bolumbu na ye. ## .
Mpe sikoyo, nakomonisa bolumbu na ye na miso ya baoyo balulaka ye mingi,  mpe moto moko te akobɔtɔla ye na lobɔkɔ na ngai. ## .
Mpe nakosukisa mpenza esengo na ye nyonso,  fɛti na ye,  sanza na ye ya sika,  sabata na ye ná bileko na ye nyonso ya fɛti. ## .
Mpe nakobebisa nzete na ye ya vinyo  mpe nzete na ye ya figi,  oyo ye alobaki mpo na yango ete: “Ezali likabo na ngai, oyo baoyo balulaka ngai mingi bapesá ngai”; mpe nakokómisa yango lokola zamba,  mpe banyama ya zamba oyo efandaka na esobe ekosasa yango mpenza. ## .
Mpe nakosɛnga ye azongisa monɔkɔ  mpo na mikolo oyo azalaki kobimisela bikeko ya Baala  milinga ya mbeka,  ntango azalaki kolatalata lopɛtɛ na ye mpe biloko na ye ya monzɛlɛ  mpe azalaki kolandalanda baoyo balulaka ye mingi,  mpe abosanaki ngai,’  yango nde liloba ya Yehova. ## .
“‘Yango wana, talá nazali kondimisa ye, mpe nakotinda ye na esobe,  mpe nakoloba na ndenge ya kosimba motema na ye. ## .
Mpe nakopesa ye bilanga na ye ya vinyo banda na ntango wana,  mpe nakopesa ye lobwaku ya patatalu ya Akore  lokola esika ya kokɔta na nzela ya elikya; mpe kuna, ye akoyanola mpenza lokola na mikolo ya bolenge na ye  mpe lokola na mokolo oyo abimaki na mokili ya Ezipito. ## .
Mpe ekosalema mpenza boye na mokolo wana,’ yango nde liloba ya Yehova: ‘okobenga ngai ete mobali na Ngai, kasi okobenga ngai lisusu te ete nkolo na Ngai.’ ## .
“‘Mpe nakolongola bankombo ya bikeko ya Baala na monɔkɔ na ye,  mpe bakokanisa yango lisusu na nkombo na yango te. ## .
Mpe mpo na bango, na mokolo wana, nakosala mpenza kondimana ná nyama ya zamba oyo efandaka na esobe  mpe ekelamu oyo epumbwaka na likoló ná nyama oyo ebendanaka na libumu, nakobuka litimbo ná mopanga mpe nakosilisa etumba, mpe nakolongola yango nyonso na mokili,  mpe nakolalisa bango na kimya. ## .
Mpe nakolaka yo libala mpo ozala mwasi na ngai mpo na ntango oyo etyami ndelo te,  mpe nakolaka yo libala na boyengebene mpe na bosembo mpe na motema boboto mpe na motema mawa mingi. ## .
Mpe nakolaka yo libala mpe nakokangama na yo; mpe okoyeba mpenza Yehova.’ ## .
“‘Mpe na mokolo wana ekosalema mpenza boye: nakoyanola,’ yango nde liloba ya Yehova, ‘Nakoyanola likoló, mpe yango, ekoyanola mabele; ## .
mpe mabele, ekoyanola mbuma,  ná vinyo ya elɛngi ná mafuta; mpe biloko yango, ekoyanola Yizireele [‘Nzambe akolona momboto’]. ## .
Mpe nakolona ye mpenza mpo na ngai ndenge balonaka momboto na mabele,  mpe nakoyokela ye mawa, ye oyo bayokelaki ye mawa te,  mpe nakoloba na baoyo bazali bato na ngai te ete: “Bozali bato na ngai”;  mpe bango, bakoloba ete: “Ozali Nzambe na ngai.”’” ## .
