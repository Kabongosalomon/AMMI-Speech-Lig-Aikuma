Oyo ezalaki banda na ebandeli,  oyo toyokaki,  oyo tomonaki na miso na biso,  oyo totalaki  na likebi mpe mabɔkɔ na biso esimbaki,  na oyo etali liloba ya bomoi, ## .
(ɛɛ, bomoi emonisamaki polele,  mpe tomoni mpe tozali kotatola  mpe kosakwela bino bomoi ya seko  oyo ezalaki elongo na Tata mpe emonisamaki na biso,) ## .
oyo biso tomonaki mpe toyokaki, tozali mpe kosakwela bino yango,  mpo bino mpe bósangana na biso.  Lisusu, lisangá  yango oyo tosangani ezali elongo na Tata mpe elongo na Mwana na ye Yesu Kristo. ## .
Na yango, tozali kokoma makambo oyo mpo esengo na biso etonda mɛkɛ. ## .
Mpe nsango oyo toyokaki epai na ye mpe oyo tozali kosakwela bino  yango oyo: ete Nzambe azali pole  mpe molili ezali ata moke te na bomoko elongo na ye. ## .
Soki tolobi ete: “Tosangani na ye,” nzokande tozali kokoba kotambola na molili,  tozali kobuka lokuta mpe tozali kolanda solo te. ## .
Nzokande, soki tozali kotambola na pole lokola ye moko azali na kati ya pole,  tosangani lisangá,  mpe makila  ya Yesu Mwana na ye ezali kopɛtola  biso na lisumu nyonso. ## .
Soki tolobi ete: “Tozali na lisumu te,”  tozali komikosa  mpe solo ezali na biso te. ## .
Soki toyamboli masumu na biso,  ye azali sembo mpe moyengebene mpo na kolimbisa biso masumu na biso mpe kopɛtola biso na makambo nyonso ya kozanga boyengebene. ## .
Soki tolobi ete: “Tosali lisumu te,” tozali kokómisa ye moto ya lokuta, mpe liloba na ye ezali na kati na biso te. ## .
