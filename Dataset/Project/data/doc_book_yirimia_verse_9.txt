Ee soki motó na ngai ezalaka ata mai, mpe soki miso na ngai ezalaka ata liziba ya mpisoli!  Mbɛlɛ butu moi, nalingaki kolela bato ya mwana mwasi ya bato na ngai oyo babomami. ## .
Ee soki nazalaka ata na esika ya kofanda mpo na bato ya mobembo na esobe!  Mbɛlɛ nalingaki kotika bato na ngai mpe kokende mosika na bango, mpo bango nyonso bazali bato ya ekobo,  liyangani moko monene ya bato oyo basalaka na bokosi; ## .
mpe bazali kogumba lolemo na bango lokola litimbo na bango na makambo ya lokuta;  kasi nguya oyo bazali na yango na mokili ezali mpo na bosembo te. ## .
azali kobima mpo na kosala kaka mabe na mabe, mpe babosani kutu ngai,”  yango nde liloba ya Yehova. ## .
“Bókeba moto na moto na moninga na ye;  mpe bótyela ndeko ata moko motema te.  Mpo ndeko nyonso alingi kaka kozwa esika ya ndeko na ye,  mpe moninga nyonso alingi kaka kotambolatambola mpo na kokosela bato makambo, ## .
mpe bazali kaka kokosa moto na moto moninga na ye;  mpe bazali koloba solo ata moke te. Bateyi lolemo na bango koloba lokuta.  Bango moko bamilɛmbisi na kosala mabe. ## .
“Esika na yo ya kofanda ezali na kati ya bokosi.  Mpo na bokosi baboyi koyeba ngai,”  yango nde liloba ya Yehova. ## .
Na yango, Yehova ya mampinga alobi boye: “Talá nazali konyangola bango lokola ebende, mpe nasengeli kotalatala bango,  mpo ndenge nini mosusu nakosala mpo na mwana mwasi ya bato na ngai? ## .
Lolemo na bango ezali likula oyo ebomaka.  Ezali koloba makambo ya bokosi. Na monɔkɔ na ye, moto azali kaka koloba maloba ya kimya na moninga na ye; kasi na motema azali kotya motambo na ye.” ## .
“Mpo na makambo oyo, nakosɛnga bango bázongisa monɔkɔ te?” yango nde liloba ya Yehova. “To ekólo ya boye, molimo na ngai esengeli kozongisela yango mabe te? ## .
Nakotombola mongongo na ngai na kolela mpe na bileli likoló ya bangomba,  mpe na loyembo ya mawa na esika ya koleisa banyama matiti na esobe; mpo yango ekotumbama,  bongo moto ata moko te akoleka wana mpe bato bakoyoka mongongo ya bibwɛlɛ te.  Bikelamu oyo epumbwaka ya likoló mpe nyama ekokima, ekokende. ## .
Mpe nakokómisa Yerusaleme mabondo ya mabanga,  efandelo ya bambulú;  mpe nakokómisa bingumba ya Yuda esika oyo etikalá mpamba, oyo moto afandi te. ## .
“Nani azali moto ya bwanya, mpo akanga ntina ya likambo oyo, ɛɛ, nani moto oyo monɔkɔ ya Yehova elobi na ye, mpo ayebisa likambo yango?  Mpo na nini mokili ekobeba mpenza, ekotumbama mpenza lokola esobe kozanga ete moto aleka kuna?” ## .
Mpe Yehova alobaki boye: “Mpo batiki mobeko na ngai oyo napesaki ete ezala liboso na bango, mpe lokola batosi mongongo na ngai te mpe batamboli kati na yango te, ## .
kasi bazalaki kaka kotambola na kolanda motó makasi na bango  mpe kolanda bikeko ya Baala,  oyo batata na bango bateyaki bango; ## .
na yango, talá oyo Yehova ya mampinga, Nzambe ya Yisraele alobi: ‘Talá nakoleisa bango, elingi koloba, bato oyo, mbondo,  mpe nakomɛlisa bango mai oyo ezali na ngɛngɛ mabe; ## .
mpe nakopanza bango na kati ya bikólo oyo bayebi te, ezala bango, ezala batata na bango,  mpe nakotinda mopanga nsima na bango kino nakosilisa bango nyɛɛ.’ ## .
“Talá oyo Yehova ya mampinga alobi: ‘Bómitambwisa na mayele, mpe bóbenga basi oyo bayembaka nzembo ya mawa,  báya; mpe bótinda bato bábenga basi oyo bayebi yango malamu, báya, ## .
mpe básala nokinoki mpe bátombola mongongo na bileli mpo na biso. Mpe miso na biso ebimisa mpisoli mpe miso na biso oyo ezali kongɛnga ebimisa mai. ## .
Mpo mongongo ya bileli nde eyokani longwa na Siona:  “Topunzami mpenza!  Toyoki nsɔni mingi mpenza! Mpo totiki mokili; mpo bakweisi bisika na biso ya kofanda.” ## .
Kasi bóyoka liloba ya Yehova, Ee bino basi, mpe litoi na bino esimba liloba ya monɔkɔ na ye. Na nsima bóteya bana na bino ya basi ndenge ya kolela,  mpe mwasi nyonso ateya moninga na ye loyembo ya mawa. ## .
Mpo liwa emati na nzela ya maninisa na biso; ekɔti na bandako milai na biso ya kofanda, mpo na kolongola mwana na balabala, bilenge mibali na bisika minene ya bato nyonso.’ ## .
“Lobá boye: ‘Talá oyo Yehova alobi: “Bibembe ya bato ekokwea lokola nyɛi likoló ya elanga mpe lokola molɔngɔ ya mbuma oyo bakati sika na nsima ya mobuki, oyo ezangi moto mpo na kolɔkɔta yango.”’” ## .
Talá oyo Yehova alobi: “Moto ya bwanya amikumisa te mpo na bwanya na ye,  mpe moto ya nguya amikumisa te mpo na nguya  na ye. Moto ya bomɛngo amikumisa te mpo na bomɛngo  na ye.” ## .
“Kasi moto oyo azali komikumisa, amikumisa mpo azali na mayele ya kososola  mpe ayebi ngai, ete nazali Yehova,  ngai Moto namonisaka motema boboto, bosembo mpe boyengebene kati na mabele;  mpo nasepelaka na makambo wana,”  yango nde liloba ya Yehova. ## .
“Talá! Mikolo ezali koya,” yango nde liloba ya Yehova, “nakosɛnga bato nyonso oyo bakatamá ngenga, nzokande bakatami naino ngenga te, ete bázongisa monɔkɔ, ## .
Ezipito  ná Yuda,  Edome,  bana ya Amone  ná Moabe,  mpe baoyo nyonso bazali na nsuki oyo ekatami na mpakatoi, baoyo bazali kofanda na esobe;  mpo bikólo nyonso ekatami ngenga te, mpe ndako mobimba ya Yisraele ekatami ngenga na motema te.” ## .
