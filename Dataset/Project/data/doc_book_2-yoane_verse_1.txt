Mokóló  epai ya mwasi oyo aponami  mpe epai ya bana na ye, oyo nalingaka solo mpenza,  kaka ngai moko te, kasi mpe baoyo nyonso bayebi solo, ## .
mpo na solo oyo efandi na kati na biso,  mpe ekozala na biso libela na libela. ## .
Boboto monene  ekozala elongo na biso, ná motema mawa ná kimya ya Nzambe Tata  mpe ya Yesu Kristo Mwana ya Tata, elongo na solo mpe na bolingo. ## .
Nazali kosepela mingi mpenza, mpamba te namoni bana  na yo mosusu bazali kotambola na kati ya solo,  kaka ndenge tozwaki mobeko na Tata. ## .
Bongo sikoyo, mwasi, nazali kosɛnga yo, lokola moto oyo azali kokomela yo mobeko ya sika te,  kasi oyo tozwaki banda na ebandeli:  tólinganaka. ## .
Mpe talá oyo bolingo elakisi:  tókoba kotambola ndenge mibeko na ye esɛngi.  Talá mobeko yango, ndenge kaka boyokaki banda na ebandeli: bókoba kotambola na kati na yango. ## .
Mpo ebele ya bakosi babimi na kati ya mokili,  bato oyo bazali kosakola te ete Yesu Kristo ayaki na nzoto ya mosuni.  Wana nde mokosi  mpe motɛmɛli ya Kristo. ## .
Bókeba na bino moko, mpo bóbungisa te mbuma ya mosala tosalaki, kasi mpo bózwa mbano mobimba. ## .
Moto nyonso oyo akei mosika  mpe atikali te  na kati ya liteya ya Kristo azali na Nzambe te.  Moto oyo azali koumela na kati ya liteya yango, ye nde azali na Tata mpe na Mwana. ## .
Soki moto ayei epai na bino mpe amemi liteya oyo te, bóyamba ye na bandako na bino soki moke te  to bópesa ye mbote te. ## .
Mpo moto oyo apesi ye mbote, asangani na misala na ye ya mabe. ## .
Atako nazali na makambo mingi ya kokomela bino, nalingi te kokoma yango na lokasa mpe na mai ya mokanda,  kasi nazali nde kolikya koya epai na bino mpe kosolola na bino mpenza boye na miso,  mpo esengo  na bino etonda mɛkɛ. ## .
Bana ya ndeko na yo, mwasi oyo aponami, batindeli yo mbote. ## .
