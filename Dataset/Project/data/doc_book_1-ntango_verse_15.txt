Mpe akobaki komitongela bandako  na Sité ya Davidi; mpe lisusu, abongiselaki sanduku ya Nzambe ya solo esika  mpe atɛlɛmiselaki yango hema. ## .
Na ntango yango nde Davidi alobaki boye: “Moto moko te akomema sanduku ya Nzambe ya solo, kaka Balevi, mpo bango nde Yehova aponá mpo na komema sanduku ya Yehova  mpe kosalela  ye mpo na ntango oyo etyami ndelo te.” ## .
Na nsima, Davidi ayanganisaki Yisraele mobimba na Yerusaleme  mpo na komema sanduku  ya Yehova kino na esika oyo abongiselaki yango. ## .
Mpe Davidi ayanganisaki bana ya Arona  mpe Balevi; ## .
na bana ya Kohate: kapita Uriele,  ná bandeko na ye, bato nkama moko na ntuku mibale (120); ## .
na bana ya Merari:  kapita Asaya,  ná bandeko na ye, bato nkama mibale na ntuku mibale (220); ## .
na bana ya Gereshome:  kapita Yoele,  ná bandeko na ye, bato nkama moko na ntuku misato (130); ## .
na bana ya Elizafane:  kapita Shemaya,  ná bandeko na ye, bato nkama mibale (200); ## .
na bana ya Hebrone: kapita Eliele, ná bandeko na ye, bato ntuku mwambe (80); ## .
na bana ya Uziele:  kapita Aminadabe, ná bandeko na ye, bato nkama moko na zomi na mibale (112). ## .
Lisusu, Davidi abengaki Zadoke  ná Abiatare  banganga-nzambe, mpe Balevi: Uriele,  Asaya,  Yoele,  Shemaya,  Eliele  ná Aminadabe, ## .
mpe alobaki na bango lisusu boye: “Bozali bakapita  ya batata ya Balevi. Bómisantisa,  bino ná bandeko na bino, mpe bosengeli komema sanduku ya Yehova Nzambe ya Yisraele kino na esika oyo nabongiseli yango. ## .
Lokola na mbala ya liboso bosalaki yango te,  Yehova Nzambe na biso atombokelaki biso,  mpo tolukaki ye te, lokola na momeseno.” ## .
Na yango, banganga-nzambe mpe Balevi bamisantisaki  mpo na komatisa sanduku ya Yehova Nzambe ya Yisraele. ## .
Na nsima, bana ya Balevi bamemaki  sanduku ya Nzambe ya solo na mapeka na bango, na nzete na yango,  ndenge Moize apesaki mitindo, na kolanda liloba ya Yehova. ## .
Bongo Davidi alobaki na bakapita ya Balevi bátya bandeko na bango bayembi  elongo na bibɛtɛlo ya nzembo,  bibɛtɛlo ya bansinga,  banzɛnzɛ  mpe basɛmbalɛ,  bábɛta makasi mpo na kobimisa lokito ya esengo. ## .
Na yango, Balevi batyaki Hemane  mwana ya Yoele mpe, na kati ya bandeko na ye, Asafe  mwana ya Berekia; mpe, na kati ya bandeko na bango bana ya Merari, Etane  mwana ya Kushaya; ## .
mpe elongo na bango, bandeko na bango ya etuluku ya mibale:  Zekaria,  Bene, Yaaziele, Shemiramote, Yehiele, Uni, Eliabe, Benaya, Maaseya, Matitia, Elifelehu, Mikeneia, Obede-edome  ná Yeyele bakɛngɛli ya baporte, ## .
mpe bayembi, Hemane,  Asafe  ná Etane, elongo na basɛmbalɛ ya motako mpo na kobɛta makasi; ## .
mpe Zekaria, Aziele,  Shemiramote, Yehiele, Uni, Eliabe, Maaseya ná Benaya, elongo na bibɛtɛlo ya bansinga oyo babongisi mpo ekokana na lolaka ya Alamote, ## .
mpe Matitia,  Elifelehu, Mikeneya, Obede-edome, Yeyele ná Azazia, elongo na banzɛnzɛ  oyo babongisi mpo ekokana na lolaka ya Sheminite,  mpo bázala bakambi; ## .
mpe Kenania,  kapita ya Balevi oyo bazalaki na mokumba ya komema biloko; ye azalaki koteya ndenge ya komema, mpo azalaki moto oyo ayebaki mosala yango malamumalamu; ## .
Berekia ná Elekana bakɛngɛli ya baporte  mpo na Sanduku; ## .
ná Shebania, Yoshafate, Netanele, Amasai, Zekaria, Benaya ná Eliezere banganga-nzambe oyo bazalaki koyula kelelo  makasi liboso ya sanduku ya Nzambe ya solo, mpe Obede-edome ná Yehia bakɛngɛli ya baporte mpo na Sanduku. ## .
Mpe Davidi  ná mikóló ya Yisraele  mpe bakonzi  ya bato nkóto nkóto, bango nde bakendaki mpo na kobimisa sanduku ya kondimana ya Yehova na ndako ya Obede-edome  na esengo. ## .
Mpe esalemaki boye: ntango Nzambe ya solo asalisaki  Balevi, wana bazalaki komema sanduku ya kondimana ya Yehova, bapesaki mbeka ya bana-ngɔmbɛ nsambo ya mibali mpe bampate nsambo ya mibali. ## .
Mpe Davidi alataki kazaka moko ezangá mabɔkɔ oyo basalá na elamba ya kitoko, ndenge moko mpe Balevi nyonso oyo bazalaki komema Sanduku mpe bayembi mpe Kenania  kapita ya mokumba ya komema biloko, mokumba oyo bayembi  bazalaki kosala; kasi Davidi alataki efode  ya lini. ## .
Bongo Bayisraele nyonso bazalaki komatisa sanduku ya kondimana ya Yehova na koganga ya esengo  mpe na lokito ya liseke,  na bakelelo  mpe na basɛmbalɛ,  bazalaki kobɛta bibɛtɛlo ya bansinga makasi mpe na banzɛnzɛ. ## .
Mpe esalemaki boye: ntango sanduku ya kondimana  ya Yehova ekómaki na Sité ya Davidi, Mikale,  mwana mwasi ya Saulo, atalaki na nse, na lininisa, mpe amonaki Mokonzi Davidi azali kopumbwapumbwa mpe kosepela;  bongo abandaki kotyola  ye na motema. ## .
