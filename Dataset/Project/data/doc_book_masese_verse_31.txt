Maloba ya mokonzi Lemuele, maloba ya kilo  oyo mama na ye ayebisaki ye mpo na kosembola ye: ## .
Naloba nini, Ee mwana na ngai? Naloba nini, Ee mwana ya libumu na ngai?  Naloba nini, Ee mwana ya bilako na ngai? ## .
Kopesa basi nguya na yo ya bomoi te,  kopesa mpe banzela na yo te na eloko oyo esalaka ete bakonzi bálongolama. ## .
Ebongi na bakonzi te, Ee Lemuele, ebongi na bakonzi te komɛla vinyo to na bankumu koloba ete: “Wapi masanga oyo elangwisaka?” ## .
noki moto amɛla mpe abosana mobeko oyo epesami mpe abulunganisa likambo ya moko ya bana oyo bazali komona mpasi. ## .
Bópesa masanga oyo elangwisaka na moto oyo azali pene na kokufa  mpe vinyo na baoyo milimo na bango ekómi bololo. ## .
Tiká moto amɛla mpe abosana bobola na ye, mpe moto akanisa lisusu mpasi na ye te. ## .
Fungolá monɔkɔ na yo mpo na moto oyo alobaka te,  mpo na likambo ya baoyo nyonso bazali kokufa. ## .
Fungolá monɔkɔ na yo, sambisá na boyengebene mpe sambá likambo ya moto ya mpasi mpe ya mobola. ## .
Mwasi oyo akoki, nani akoki kozwa ye?  Motuya na ye eleki mosika oyo ya mabanga kitoko ya korai. ## .
Motema ya nkolo na ye endimelaka ye, mpe litomba ezangaka te. ## .
Apesaka mobali na ye mbano ya makambo ya malamu, kasi ya mabe te, mikolo nyonso ya bomoi na ye. ## .
Aluki lɛnɛ ná lini, mpe mabɔkɔ na ye esalaka mosala nyonso na esengo. ## .
Azali lokola bamasuwa ya moto ya mombongo.  Autaka na bilei na ye mosika. ## .
Alamukaka mpe ntango butu ezali naino,  mpe apesaka bilei na bato ya ndako na ye mpe akabolelaka bilenge na ye ya basi biloko oyo bakateli bango. ## .
Ataleli malamumalamu elanga moko mpe azwi yango;  na mbuma ya mabɔkɔ na ye, aloni elanga ya vinyo. ## .
Akangi bokasi na loketo na ye, mpe akembisi mabɔkɔ na ye. ## .
Amoni ete mombongo na ye ezali malamu; mwinda na ye ekufaka te na butu. ## .
Asemboli mabɔkɔ na ye na motonga ya molai ya kokangisa nsinga mpe mabɔkɔ na ye esimbi motonga ya mokuse mpo na kosala nsinga. ## .
Asemboli lobɔkɔ na ye epai ya moto ya mpasi, mpe asemboli mabɔkɔ na ye epai ya mobola. ## .
Abangelaka bato ya ndako na ye mpo na nɛjɛ te, mpo bato nyonso ya ndako na ye balati bilamba oyo ekangami mibalemibale. ## .
Amisaleli babulangiti.  Bilamba na ye ezali ya lini mpe ya lɛnɛ oyo epakolami langi ya mwa motane-bulé. ## .
Nkolo na ye  azali moto oyo ayebani na baporte,  ntango afandaka esika moko na mikóló ya mboka. ## .
Asali kutu bilamba ya nse  mpe abandi kotɛka yango, mpe apesi bato ya mombongo mikaba. ## .
Makasi mpe nkembo nde bilamba na ye,  mpe asɛkaka mokolo oyo ekoya. ## .
Afungoli monɔkɔ na ye na bwanya,  mpe mobeko ya motema boboto ezali na lolemo na ye. ## .
Azali kotya likebi na makambo ya bato ya ndako na ye, mpe alyaka limpa ya gɔigɔi te. ## .
Bana na ye batɛlɛmi mpe batángi ye moto ya esengo;  nkolo na ye azali kotɛlɛma, mpe azali kokumisa ye. ## .
Bana basi mingi  bamonisi ete bazali na makoki, kasi yo—oleki bango nyonso. ## .
Bonzenga ekoki kokosa,  mpe kitoko ekoki kozala mpamba;  kasi mwasi oyo abangaka Yehova ye nde azwaka lokumu. ## .
Bópesa ye mbuma ya mabɔkɔ na ye,  mpe misala na ye ekumisa ye na baporte. ## .
