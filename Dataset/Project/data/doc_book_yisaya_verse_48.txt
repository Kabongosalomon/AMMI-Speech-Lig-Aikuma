Ee ndako ya Yakobo, bóyoka likambo oyo, bino baoyo bozali komibenga na nkombo ya Yisraele  mpe baoyo bobimi na mai ya Yuda,  bino baoyo bozali kolapa ndai na nkombo ya Yehova  mpe baoyo botángaka Nzambe ya Yisraele,  na bosolo te mpe na boyengebene te. ## .
Mpo bamibengi bato ya engumba mosantu,  mpe baluki lisalisi epai ya Nzambe ya Yisraele,  oyo nkombo na ye nde Yehova ya mampinga. ## .
“Makambo ya liboso nayebisaki yango banda na ntango yango, mpe ebimaki na monɔkɔ na ngai moko, mpe nazalaki se koyebisa yango.  Na pwasa, nasalaki, mpe makambo yango esalemaki. ## .
Lokola nayebaki ete ozali motó makasi  mpe ete nkingo na yo ezali montulu ya ebende  mpe elongi na yo ezali ya motako, ## .
ngai mpe nazalaki se koyebisa yo banda ntango wana. Liboso yango esalema, nayebisaki yo yango,  mpo oloba te ete: ‘Ekeko na ngai esali yango, mpe ekeko na ngai oyo eyemami ná ekeko na ngai ya ebende oyo enyangwisami epesi yango mitindo.’ ## .
Oyoki.  Talá yango nyonso.  Bongo bino bokolobela yango te?  Nayebisi bino makambo ya sika banda na ntango oyo, ɛɛ makambo oyo ebombamá, oyo oyebi te. ## .
Yango esengeli kozalisama na ntango oyo, kasi na ntango wana te, ɛɛ makambo oyo oyoká naino te liboso ya mokolo ya lelo, mpo oloba te ete: ‘Talá! Nayebá yango kala.’ ## .
“Lisusu, oyoki te,  oyebi mpe te, banda ntango wana litoi na yo efungwami mpe te. Mpo nayebi malamu ete ozalaki mpenza kosala makambo na bokosi,  mpe babengá yo ‘moto oyo abukaka mibeko banda na libumu.’ ## .
Mpo na nkombo na ngai nakopekisa nkanda na ngai,  mpe mpo na lisanzoli na ngai, nakomipekisa mpo báboma yo te. ## .
Talá! Napɛtoli yo, kasi na ndenge ya palata te.  Naponi yo na kati ya litumbu ya konyangwisa, elingi koloba monyoko. ## .
Mpo na ngai moko, mpo na ngai moko nakosala,  mpo ndenge nini moto akoki kotika bákómisa ye eloko mpamba?  Mpe nakopesa moto mosusu nkembo na ngai te. ## .
“Ee Yakobo, yoká ngai, mpe yo Yisraele moto oyo nabengá. Ngai nazali kaka ndenge nazalaka.  Nazali moto ya liboso.  Mpe nazali moto ya nsuka. ## .
Lisusu, lobɔkɔ na ngai nde etyaki moboko ya mabele,  mpe lobɔkɔ na ngai ya mobali nde etandaki likoló.  Nazali kobenga yango, mpo yango nyonso etɛlɛma. ## .
“Bóyangana, bino nyonso mpe bóyoka.  Nani kati na bango alobá makambo oyo? Yehova ye moko alingá ye.  Akosala Babilone makambo oyo esepelisi ye,  mpe lobɔkɔ na ye ekozala likoló ya Bakaladea. ## .
Ngai—ngai moko nalobi. Lisusu, nabengi ye.  Nakɔtisi ye, mpe nzela na ye ekolongisama. ## .
“Bóbɛlɛma na ngai. Bóyoka likambo oyo. Banda na ebandeli nalobá na esika ya kobombana te.  Banda ntango yango esalemaki, nazalaki wana.” ## .
e sikoyo Nkolo Mokonzi-Oyo-Aleki-Nyonso Yehova ye moko atindi ngai, ɛɛ elimo na ye. ## .
Talá oyo Yehova alobi, Mosikoli na yo,  Mosantu ya Yisraele:  “Ngai Yehova nazali Nzambe na yo, Moto oyo azali koteya yo mpo na litomba na yo moko,  Moto oyo azali kotambwisa yo na nzela oyo osengeli kotambola. ## .
Ee soki otyaka mpenza likebi na mibeko na ngai!  Mbɛlɛ kimya na yo ekómi lokola ebale,  mpe boyengebene na yo lokola mbonge ya mbu. ## .
Mbɛlɛ bana na yo bakómi lokola zɛlo, mpe bakitani oyo bauti na libumu na yo lokola mbuma ya zɛlo.  Mbɛlɛ nkombo na bango ebomami te mpe elongolami te liboso na ngai.” ## .
Bóbima na Babilone!  Bókima Bakaladea.  Bósakola na koganga na esengo, bósala ete bato báyoka yango.  Bósala ete yango ekende kino na nsuka ya mabele.  Bóloba ete: “Yehova asikoli mosaleli na ye Yakobo. ## .
Mpe bayokaki mposa ya mai te  ntango azalaki kotambwisa bango ata na bisobe.  Abimiselaki bango mai na libanga, mpe apasolaki libanga mpo mai etíyola.” ## .
Yehova alobi: “Bato mabe bazali na kimya te.” ## .
