“Soki moto ayibi ngɔmbɛ-mobali to mpate mpe abomi yango to atɛki yango, akofuta ngɔmbɛ-mibali mitano mpo na ngɔmbɛ-mobali yango mpe bampate minei mpo na mpate yango. ## .
(“Soki bakuti moyibi  azali kobuka ndako mpo ayiba  mpe abɛtami mpe akufi, ngambo ya makila na ye ezali te. ## .
Soki moi ebimeli ye, ngambo ya makila na ye ezali.) ## .
sengeli mpenza kofuta. Soki azali na eloko te, boye asengeli kotɛkama mpo na biloko oyo ayibaki. ## .
Soki eloko oyo ayibaki ezwami mpenza na lobɔkɔ na ye, ezala ngɔmbɛ-mobali to mpunda to mpe mpate, ezali na bomoi, asengeli kofuta mbala mibale. ## .
“Soki moto azali koleisa banyama na ye oyo ememaka mikumba na elanga to elanga ya vinyo mpe atiki yango ekende kobebisa elanga ya moto mosusu, asengeli kofuta  mpo na yango eloko oyo eleki malamu na elanga na ye to eloko oyo eleki malamu na elanga na ye ya vinyo. ## .
“Soki mɔtɔ epalangani mpe ezwi banzubɛ, mpe ezikisi maboke ya matiti ya mbuma ya kosala farini to mbuma oyo etɛlɛmi naino to elanga,  moto oyo apelisaki mɔtɔ yango asengeli mpenza kofuta eloko oyo eziki. ## .
“Soki moto apesi moninga na ye mbongo to biloko mpo abatela,  mpe bayibi yango na ndako ya moto yango, soki moyibi azwami, asengeli kofuta mbala mibale. ## .
Soki moyibi azwami te, basengeli kobɛlɛmisa nkolo-ndako epai ya Nzambe ya solo  mpo na komona soki atyaki lobɔkɔ na ye na biloko ya moninga na ye te. ## .
Na likambo nyonso etali kobuka mobeko,  oyo etaleli ngɔmbɛ-mobali, mpunda, mpate, elamba, eloko nyonso oyo ebungi, oyo moto akoki koloba ete: ‘Yango oyo!’ likambo ya bango mibale ekoya epai ya Nzambe ya solo.  Ye oyo Nzambe akotánga moto mabe akofuta moninga na ye mbala mibale. ## .
“Soki moto apesi moninga na ye mpunda to ngɔmbɛ-mobali to mpate to nyama nyonso ya mboka mpo abatela, mpe yango ekufi to eteni moko ya nzoto na yango ebebi to ememami wana moto moko azali komona te, ## .
bango mibale bakolapa ndai  na nkombo ya Yehova mpo na komonisa ete ye atyaki lobɔkɔ na ye na biloko ya moninga na ye te;  mpe nkolo ya nyama yango asengeli kondima yango, mpe oyo mosusu akofuta te. ## .
Kasi soki bayibi yango mpenza epai na ye, akofuta nkolo na yango. ## .
Soki yango epasolami mpenza na nyama ya zamba,  akomema yango mpo ezala elembeteli.  Nyama oyo epasolami na nyama ya zamba, ye akofuta yango te. ## .
“Kasi soki moto asɛngi nyama ya moninga na ye,  mpe eteni moko ya nzoto na yango ebebi to nyama yango ekufi wana nkolo na yango azali elongo na yango te, asengeli mpenza kofuta. ## .
Soki nkolo na yango azali elongo na yango, akofuta te. Soki bafutelaki yango kofutela mpo na mosala, yango esengeli kokɔta na motuya ya lifuti ya mosala yango. ## .
“Sikoyo soki mobali moko alengoli ngɔndɔ moko oyo alakami na libala te, mpe alali mpenza na ye,  asengeli mpenza kozwa ye azala mwasi na ye, akofuta motuya oyo basombaka mwasi. ## .
Soki tata na ye aboyi mpenza kopesa ye mwana mwasi yango, akofuta mbongo na motuya oyo bakatá mpo na kosomba bangɔndɔ. ## .
“Osengeli te kotika na bomoi mwasi oyo azali nganga-nkisi. ## .
“Moto nyonso oyo alali na nyama asengeli mpenza kobomama. ## .
“Moto oyo apesi banzambe mosusu mbeka na esika ya kopesa yango kaka Yehova, asengeli kobomama. ## .
“Mpe osengeli te komonisa moto oyo afandi mopaya mpasi to konyokola ye,  mpo bino bokómaki kofanda bapaya na mokili ya Ezipito. ## .
“Mwasi oyo mobali akufá to mwana mobali oyo tata akufá,  bosengeli komonisa ye mpasi te. ## .
Soki omonisi ye mpasi ata moke, mpe soki aleleli ngai ata moke, nakoyoka solo kolela na ye; ## .
mpe nkanda na ngai ekongala mpenza,  mpe nakoboma bino solo na mopanga, mpe basi na bino basengeli kokóma basi oyo mibali bakufá mpe bana na bino basengeli kokóma bana mibali oyo batata bakufá. ## .
“Soki odefisi bato na ngai mbongo, moto ya mpasi oyo azali elongo na yo,  osengeli te kokóma lokola modefisi oyo azali kosɛnga ye benefisi na lokoso. Bosengeli kosɛnga ye benefisi te. ## .
“Soki okangi elamba ya moninga na yo ndanga,  okozongisela ye yango na ntango moi ekolala. ## .
Mpo yango kaka nde eloko na ye ya komizipa.  Ezali elamba na ye mpo na kozipa loposo na ye. Ntango akolala akomizipa nini? Mpe ekosalema mpenza boye: akolelela ngai, mpe nakoyoka mpenza, mpamba te nazali na ngɔlu. ## .
“Osengeli te kolakela Nzambe mabe  mpe kolakela nkumu ya bato na yo mabe. ## .
“Biloko na yo nyonso oyo ebimi mpe ebele ya biloko na yo oyo etondani na ekamwelo na yo, osengeli kopesa yango kozanga kokakatana.  Mwana ya liboso kati na bana na yo ya mibali, okopesa ngai ye. ## .
Talá ndenge oyo okosalela ngɔmbɛ-mobali na yo mpe mpate na yo:  Ekozala elongo na mama na yango mikolo nsambo.  Na mokolo ya mwambe, okopesa ngai yango. ## .
“Mpe bosengeli kozala basantu liboso na ngai;  mpe bosengeli te kolya mosuni ya nyama oyo epasolami na nyama ya zamba na esobe.  Bosengeli kobwakela yango bambwa. ## .
