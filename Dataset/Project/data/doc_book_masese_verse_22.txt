Nkombo esengeli kolingama mingi koleka ebele ya bomɛngo;  kondimama ezali malamu koleka ata palata ná wolo. ## .
Mozwi mpe moto oyo akelelá bakutani.  Mokeli na bango nyonso ezali Yehova. ## .
Moto ya ekɛngɛ nde moto oyo amoni likama mpe amibombi,  kasi bato oyo bazangi boyebi baleki kaka mpe basengeli kozwa mpasi. ## .
Komikitisa ná kobanga Yehova epesaka bomɛngo mpe nkembo mpe bomoi. ## .
Banzubɛ mpe mitambo ezali na nzela ya moto oyo atɛngamá;  ye oyo azali kobatela molimo na ye azalaka mosika na yango. ## .
Bɔkɔlá mwana mobali na kolanda nzela oyo esengeli mpo na ye;  ata ntango akokóma mobange akopɛngwa na yango te. ## .
Mozwi nde ayangelaka bato oyo bakelelá,  mpe modefi azali mosaleli ya moto oyo azali kodefisa. ## .
Ye oyo azali kolona makambo ya kozanga boyengebene akobuka makambo oyo eyokisaka mpasi,  kasi fimbo ya nkɛlɛ na ye ekokóma na nsuka na yango. ## .
Ye oyo azali na liso ya boboto akopambwama, mpo apesi bilei na ye na moto oyo azangá. ## .
Benganá mosɛki, mpo kowelana elongwa wana mpe mpo likambo ya kosamba mpe kosambwa esuka. ## .
Ye oyo azali kolinga bopɛto ya motema —mpo na elɛngi ya maloba ya mbɛbu na ye, mokonzi akozala moninga na ye. ## .
Miso ya Yehova ye moko ebateli boyebi,  kasi akweisaka maloba ya mokosi. ## .
Moto ya gɔigɔi alobi:  “Nkɔsi ezali libándá!  Nakobomama na katikati ya bisika minene ya bato nyonso!” ## .
Monɔkɔ ya basi bapaya ezali libulu mozindo.  Ye oyo Yehova alakeli mabe akokwea kati na yango. ## .
Bozoba ekangami na motema ya mwana mobali;  fimbo ya disiplini nde ekolongola yango mosika na ye. ## .
Ye oyo azali kobuba moto oyo azangá mpo ye moko azwa biloko mingi —mpe ye oyo azali kopesa mozwi—akokelela solo. ## .
Sembolá litoi na yo mpe yoká maloba ya bato ya bwanya,  mpo otya motema na yo na boyebi na ngai. ## .
Mpo ezali likambo ya malamu ete otya yango na libumu na yo,  mpo yango nyonso elongo epikama makasi na mbɛbu na yo. ## .
Mpo otyela Yehova motema,  napesi yo boyebi lelo, ɛɛ yo. ## .
Kala nakomelaki yo te na batoli mpe na boyebi, ## .
mpo nalakisa yo bosolo ya maloba ya solo, mpo na kozongisa maloba oyo ezali solo—epai na ye oyo azali kotinda yo? ## .
Kobɔtɔla biloko te na moto oyo azangá mpo azangá,  mpe konyatanyata moto ya mpasi na porte te. ## .
Mpo Yehova ye moko akosamba likambo na bango,  mpe ya solo akobɔtɔla molimo ya baoyo bazali kobɔtɔla bango biloko. ## .
Kosala boninga na moto moko te oyo alingá kosilika;  mpe osengeli te kotambola esika moko na moto oyo atombokaka mpambampamba, ## .
mpo omesana na banzela na ye te mpe mpo okɔtisa mpenza molimo na yo na motambo te. ## .
Kozala te kati na baoyo bapesanaka mabɔkɔ,  kati na baoyo bamipesaka ndanga mpo na biloko ya kodefa. ## .
Soki ozali na eloko ya kofuta te, mpo na nini azwa mbeto na yo na nse na yo? ## .
Kozongisa ndelo ya kalakala nsima te, ndelo oyo bankɔkɔ na yo batyá. ## .
Omoni moto oyo azali na mayele na mosala na ye? Ezali liboso ya bakonzi nde akotɛlɛma;  akotɛlɛma liboso ya bato mpamba te. ## .
