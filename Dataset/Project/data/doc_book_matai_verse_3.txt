Na mikolo wana Yoane Mobatisi  ayaki kosakola na esobe  ya Yudea, ## .
mpe azalaki koloba ete: “Bóbongola mitema,  mpo bokonzi ya likoló ekómi pene.” ## .
Ya solo, ye nde moto oyo mosakoli Yisaya  alobelaki na maloba oyo: “Yoká! Moto moko azali koganga na esobe: ‘Bóbongisa  nzela ya Yehova! Bósembola babalabala na ye.’” ## .
Kasi Yoane yango azalaki na bilamba ya nsuki  ya kamela mpe mokaba ya mposo ya nyama  na loketo na ye; mpe bilei na ye ezalaki mayoyo  ná mafuta ya nzoi ya zamba. ## .
Bongo bato ya Yerusaleme mpe ya Yudea mobimba mpe ya mokili mobimba zingazinga ya Yordani bazalaki kokende epai na ye, ## .
mpe abatisaki bato na Ebale ya Yordani,  bazalaki koyambola masumu na bango polelepolele. ## .
Ntango amonaki ebele ya Bafarisai mpe Basadukai  bazali koya na esika ya batisimo, alobaki na bango ete: “Bana ya bitupa,  nani apesi bino likanisi ya kokima nkanda oyo ezali koya? ## .
Bongo bósala misala oyo emonisi ete bobongoli motema;* ## .
mpe bózwa likanisi te ya koloba na mitema na bino ete: ‘Tata na biso Abrahama.’  Mpo nalobi na bino ete Nzambe akoki kobimisela Abrahama bana  na mabanga oyo. ## .
Sóka  etyami na mosisa ya banzete; yango wana, nzete nyonso oyo ebotaka mbuma ya malamu te ekokatama  mpe ekobwakama na mɔtɔ. ## .
Ngai nazali kobatisa bino na mai  mpo bobongoli motema;  kasi moto oyo azali koya  nsima na ngai azali na makasi koleka ngai, mpe nabongi te kolongola basandale na ye.  Moto yango akobatisa bino na elimo santu  mpe na mɔtɔ. ## .
Pau na ye ya kopupola mbuma ezali na lobɔkɔ na ye, mpe akopɛtola mpenza esika na ye ya kotuta mbuma, mpe akoyanganisa blé na ye na ndako ya kobomba biloko,  kasi akotumba mposo na yango  na mɔtɔ oyo ekoki kobomama te.” ## .
Bongo Yesu autaki na Galile  akei na Yordani epai ya Yoane, mpo Yoane abatisa  ye. ## .
Kasi ye alukaki kopekisa ye mpe alobaki ete: “Ngai nde moto oyo yo osengeli kobatisa, bongo yo ozali koya epai na ngai?” ## .
Yesu azongiselaki ye ete: “Koboya te, mpamba te na ndenge wana nde tokokokisa mpenza makambo nyonso ya boyengebene.”  Bongo atikaki kopekisa ye. ## .
Nsima ya kobatisama, na mbala moko Yesu abimaki na mai; mpe talá! likoló efungwamaki,  mpe amonaki elimo ya Nzambe ezali kokitela ye  lokola ebenga. ## .
Mpe talá! Mongongo  moko eutaki na likoló elobi: “Oyo azali Mwana na ngai  ya bolingo,  oyo nandimi.” ## .
