Sikoyo Mokanana, mokonzi ya Arade,  oyo afandaki na Negebe,  ayokaki ete Yisraele ayaki na nzela ya Atarime, mpe abandaki kobunda na Yisraele mpe amemaki ndambo na bango bakangami. ## .
Na yango, Yisraele asalaki elako epai ya Yehova mpe alobaki  ete: “Soki okopesa mpenza bato oyo na lobɔkɔ na ngai, nakobebisa mpenza bingumba na bango.” ## .
Boye Yehova ayokaki mongongo ya Yisraele mpe akabaki Bakanana; mpe babebisaki bango ná bingumba na bango. Yango wana bapesaki esika yango nkombo Horoma. ## .
Wana bazalaki kokoba kotambola longwa na Ngomba Hore,  na nzela ya Mbu Motane, mpo na koleka zingazinga na mokili ya Edome,  molimo ya bato ebandaki kolɛmba mpo na nzela. ## .
Mpe bato bazalaki kaka koloba mabe mpo na Nzambe  ná Moize:  “Mpo na nini bobimisaki biso na Ezipito mpo tókufa na esobe?  Mpo mampa ezali te mpe mai ezali te,  mpe molimo na biso ekómi koyoka mampa  ya mpamba oyo mpii.” ## .
Bongo Yehova atindaki banyoka  ya ngɛngɛ na kati ya bato, mpe ezalaki koswa bato, bongo bato mingi ya Yisraele bakufaki. ## .
Nsukansuka, bato bayaki epai ya Moize mpe balobaki ete: “Tosali lisumu,  mpamba te tolobi mabe mpo na Yehova mpe mpo na yo. Bondelá Yehova ete alongwela biso banyoka.”  Mpe Moize abondelaki Yehova mpo na bato. ## .
Bongo Yehova alobaki na Moize ete: “Salá elilingi ya nyoka ya ngɛngɛ mpe tyá yango likoló ya likonzí ya elembo. Mpe ekosalema mpenza boye: ntango moto aswami, asengeli kotala yango mpe akotikala na bomoi.” ## .
Na mbala moko Moize asalaki nyoka ya motako  mpe atyaki yango likoló ya likonzí ya elembo;  mpe esalemaki boye: soki nyoka eswi moto mpe moto yango atali  nyoka ya motako, atikali na bomoi. ## .
Nsima na yango, bana ya Yisraele basimbaki nzela bakei mpe batyaki kaa na Obote. ## .
Nsima basimbaki nzela bakei, balongwe na Obote mpe batyaki kaa na Iye-abarime,  na esobe oyo ezali na ngámbo oyo etalani na Moabe, epai moi ebimaka. ## .
Longwa kuna basimbaki nzela bakei mpe batyaki kaa pene na lobwaku ya mokɛli ya Zerede. ## .
Longwa kuna basimbaki nzela mpe bakendaki kotya kaa na etúká ya Arnone,  oyo ezali na esobe oyo etandani banda na ndelo ya Baamore; mpo Arnone ezali ndelo ya Moabe, kati na Moabe ná Baamore. ## .
Yango wana elobami na buku ya Bitumba ya Yehova ete: ## .
ahebe na Sufa mpe mabwaku ya mikɛli ya Arnone, ## .
mpe monɔkɔ ya mabwaku ya mikɛli, oyo etɛngami na ngámbo ya Are  mpe elaleli ndelo ya Moabe.” ## .
Na nsima, longwa kuna bakendaki na Beere.  Ezali libulu ya mai oyo Yehova alobaki na Moize ete: “Yanganisá bato, napesa bango mai.” ## .
Na ntango yango Yisraele babandaki koyemba loyembo  oyo: ## .
nsima, longwa na esobe bakendaki na Matana. ## .
Mpe longwa na Matana bakendaki na Nahaliele, mpe longwa na Nahaliele bakendaki na Bamote. ## .
Mpe longwa na Bamote bakendaki na lobwaku oyo ezali na mokili ya Moabe,  na nsɔngɛ ya Pisga,  mpe yango eleki molai na ngámbo oyo etali Yeshimone.* ## .
Sikoyo Yisraele atindelaki Sihone  mokonzi ya Baamore bamemi-nsango na maloba oyo: ## .
“Tiká ngai naleka na mokili na yo. Tokobaluka te mpo na koleka na elanga to na elanga ya vinyo. Tokomɛla mai ya libulu ata moko te. Tokotambola na balabala ya mokonzi kino tokoleka na teritware na yo.” ## .
Mpe Sihone apesaki Yisraele nzela te ya koleka na teritware na ye,  kasi Sihone ayanganisaki bato na ye mpe abimaki kokutana na Yisraele na esobe, mpe akómaki na Yahaze  mpe abandaki kobunda na Yisraele. ## .
Bongo Yisraele abɛtaki ye na mopanga  mpe azwaki mokili  na ye longwa na Arnone  tii na Yaboke,  pene na bana ya Amone; mpamba te Yazere  ezali ndelo ya bana ya Amone. ## .
Na yango, Yisraele azwaki bingumba wana nyonso, mpe Yisraele abandaki kofanda na bingumba nyonso ya Baamore,  na Heshibone  mpe na basité nyonso oyo esimbami na yango. ## .
Mpo Heshibone ezalaki engumba ya Sihone.  Azalaki mokonzi ya Baamore,  mpe ye nde abundaki na mokonzi ya Moabe kala mpe azwaki mokili na ye nyonso na lobɔkɔ na ye tii na Arnone. ## .
Yango wana bato oyo balobaka maloba ya ntɔki mpo na kotyola bazalaki koloba ete: ## .
Mpe Yisraele akómaki kofanda na mokili ya Baamore. ## .
Bongo Moize atindaki bato bánɔnga Yazere.  Na yango, bazwaki basité oyo esimbami na yango, mpe babenganaki Baamore oyo bazalaki wana. ## .
Nsima na yango, babalukaki mpe bamataki na nzela ya Bashane.  Bongo Oge  mokonzi ya Bashane abimaki mpo na kokutana na bango, ye ná bato na ye nyonso, na etumba ya Edrei. ## .
Sikoyo Yehova alobaki na Moize ete: “Kobanga ye te,  mpo nakopesa mpenza ye ná bato na ye nyonso mpe mokili na ye na lobɔkɔ na yo;  mpe osengeli kosala ye kaka ndenge osalaki Sihone, mokonzi ya Baamore, oyo azalaki kofanda na Heshibone.” ## .
Bongo babɛtaki ye ná bana na ye ya mibali mpe bato na ye nyonso, tii moto na ye ata moko te atikalaki na bomoi;  mpe bazwaki mokili na ye. ## .
