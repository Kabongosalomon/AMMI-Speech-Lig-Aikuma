Eloko nyonso ezali na ntango na yango,  ɛɛ likambo na likambo na ntango na yango na nse ya lola: ## .
ntango ya kobotama  mpe ntango ya kokufa;  ntango ya kolona mpe ntango ya kopikola eloko oyo elonamaki; ## .
ntango ya koboma  mpe ntango ya kobikisa;  ntango ya kobuka mpe ntango ya kotonga; ## .
ntango ya kolela  mpe ntango ya kosɛka;  ntango ya koganga na kolela  mpe ntango ya kobina na kopumbwapumbwa; ## .
ntango ya kobwaka mabanga  mpe ntango ya kosangisa mabanga;  ntango ya koyamba  mpe ntango ya koboya koyamba; ## .
ntango ya koluka  mpe ntango ya kotika koluka eloko mpo ebungi; ntango ya kobomba mpe ntango ya kobwaka; ## .
ntango ya kopasola elamba  mpe ntango ya kotonga yango;  ntango ya kofanda nyɛɛ  mpe ntango ya koloba; ## .
ntango ya kolinga mpe ntango ya koyina;  ntango ya etumba  mpe ntango ya kimya. ## .
Mosali akozwa litomba nini na likambo oyo azali kosala makasi? ## .
Namoni mosala oyo Nzambe apesi bana ya bato básala. ## .
Asali eloko nyonso kitoko na ntango na yango.  Ata likanisi ya kozala na bomoi ya seko, atye yango na motema na bango,  mpo bato báyeba te mosala oyo Nzambe ya solo asalá banda ebandeli tii na nsuka. ## .
Nayei koyeba ete eloko oyo eleki malamu mpo na bango ezali te, longola kaka kosepela mpe kosala malamu na boumeli ya bomoi; ## .
mpe lisusu ete moto nyonso alya mpe amɛla mpenza mpe amona bolamu mpo na mosala na ye nyonso ya makasi.  Ezali likabo ya Nzambe. ## .
Nayei koyeba ete nyonso oyo Nzambe ya solo asalaka, ekozala mpo na ntango oyo etyami ndelo te.  Eloko ya kobakisa ezali te mpe eloko ya kolongola ezali te;  kasi Nzambe ya solo asali yango,  mpo bato bábanga ye. ## .
Oyo ezalaki, esilá kozala, mpe oyo ekozala esilá kozala;  mpe Nzambe ya solo  ye moko azali se koluka oyo bazali kolanda. ## .
Mpe namoni lisusu na nse ya moi ete mabe ezalaki na esika ya bosembo, mpe mabe ezalaki na esika ya boyengebene. ## .
Ngai nalobi na motema na ngai ete:  “Nzambe ya solo akosambisa moyengebene mpe moto mabe,  mpo epai na ye, likambo na likambo mpe mosala na mosala ezali na ntango.” ## .
Ngai, ɛɛ ngai, nalobi na motema na ngai mpo na bana ya bato ete Nzambe ya solo akomeka bango, mpo bámona ete bango moko bazali banyama. ## .
Mpo bana ya bato bazali na nsuka mpe nyama ezali na nsuka, mpe bakosuka ndenge moko.  Ndenge oyo akufaka, oyo mosusu mpe akufaka;  mpe bango nyonso bazali na elimo kaka moko,  yango wana moto aleki nyama te, mpo nyonso ezali mpamba. ## .
Bango nyonso bakokende esika moko.  Bango nyonso bauti na putulu,  mpe bango nyonso bazali kozonga na putulu. ## .
Nani ayebi soki elimo ya bana ya bato ezali komata likoló, mpe soki elimo ya nyama ezali kokita na nse, na mabele? ## .
Mpe namoni ete eloko oyo eleki malamu ezali te, longola kaka ete moto asepela na misala na ye,  mpo yango nde mbano na ye; mpamba te nani akozongisa ye mpo atala oyo ekozala nsima na ye? ## .
