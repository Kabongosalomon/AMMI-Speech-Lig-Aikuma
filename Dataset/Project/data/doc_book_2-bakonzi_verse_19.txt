Mpe esalemaki boye: ntango kaka Mokonzi Hizikiya  ayokaki yango, na mbala moko apasolaki bilamba na ye  mpe alataki ngɔtɔ  mpe akɔtaki na ndako ya Yehova. ## .
Lisusu, atindaki Eliakime,  oyo azalaki kokamba bato ya ndako, Shebena  oyo azalaki sɛkrɛtɛrɛ ná mikóló ya banganga-nzambe, balati ngɔtɔ bakei epai ya mosakoli Yisaya  mwana ya Amoze. ## .
Mpe balobaki na ye boye: “Talá oyo Hizikiya alobi: ‘Mokolo oyo ezali mokolo ya mpasi,  ya mpamela  mpe ya kotyolama mpenza;  mpo bana bakómi pene na kobima na libumu,  kasi makasi ya kobota ezali te. ## .
Mbala mosusu, Yehova Nzambe na yo akoyoka  maloba nyonso ya Rabashake, oyo nkolo na ye mokonzi ya Asiri atindaki mpo na kotumola  Nzambe ya bomoi, mpe akosɛnga ye azongisa mpenza monɔkɔ mpo na maloba oyo Yehova Nzambe na yo ayoki.  Mpe bondelá  mpo na bato oyo batikali.’” ## .
Na yango, basaleli ya Mokonzi Hizikiya bakɔtaki epai ya Yisaya. ## .
Bongo Yisaya alobaki na bango: “Talá oyo bokoloba na nkolo na bino: ‘Talá oyo Yehova alobi:  “Kobanga te  maloba oyo oyoki, oyo basaleli ya mokonzi ya Asiri balobi mpo na kofinga ngai. ## .
Talá nazali kotya elimo  moko kati na ye, mpe akoyoka nsango  moko mpe akozonga na mokili na ye; mpe nakokweisa ye mpenza na mopanga na mokili na ye moko.”’” ## .
Nsima na yango, Rabashake  azongaki mpe akutaki mokonzi ya Asiri azali kobundisa Libina;  mpo ayokaki ete alongwe na Lakishi. ## .
Ayokaki balobi mpo na Tiraka mokonzi ya Etiopi ete: “Talá abimi kobunda na yo.” Na yango, atindelaki lisusu Hizikiya bamemi-nsango,  na maloba oyo: ## .
“Talá oyo bokoloba na Hizikiya mokonzi ya Yuda: ‘Nzambe na yo oyo ozali kotyela motema akosa yo te  ete: “Yerusaleme  ekopesama na lobɔkɔ ya mokonzi ya Asiri te.” ## .
Talá! Yo moko oyoki oyo bakonzi ya Asiri basalaki mikili nyonso, ndenge babebisaki yango;  bongo yo nde okobika? ## .
Banzambe  ya bikólo oyo bankɔkɔ na ngai babebisaki, babikisaki nde bikólo yango, ɛɛ, Gozane,  Harane,  Rezefe ná bana ya Edene  oyo bazalaki na Tele-asare? ## .
Wapi mokonzi ya Hamate  ná mokonzi ya Arpade  ná mokonzi ya bingumba ya Sefarvaime, Hena ná Iva?’” ## .
Bongo Hizikiya azwaki mikanda na lobɔkɔ ya bamemi-nsango mpe atángaki yango,  nsima na yango, Hizikiya amataki na ndako ya Yehova mpe atandaki yango liboso ya Yehova. ## .
Mpe Hizikiya abandaki kobondela  liboso ya Yehova mpe koloba boye: “Ee Yehova Nzambe ya Yisraele,  oyo ofandi likoló ya bakeruba,  kaka yo moko nde ozali Nzambe ya solo ya makonzi  nyonso ya mabele.  Yo nde osalaki likoló  ná mabele. ## .
Sembolá litoi na yo, Ee Yehova, mpe yoká.  Fungolá miso na yo,  Ee Yehova, mpe talá, mpe yoká maloba oyo Senakeribe atindi mpo na kotumola  Nzambe ya bomoi. ## .
Ya solo, Ee Yehova, bakonzi ya Asiri babebisi bikólo ná mokili na bango. ## .
Mpe bazikisaki banzambe na bango na mɔtɔ, mpo bazali banzambe te,  kasi mosala ya mabɔkɔ ya moto,  nzete mpe libanga; bongo babebisaki yango. ## .
Mpe sikoyo, Ee Yehova Nzambe na biso,  tobondeli yo, bikisá biso  na lobɔkɔ na ye, mpo makonzi nyonso ya mabele báyeba ete kaka yo moko, Ee Yehova, nde ozali Nzambe.” ## .
Mpe Yisaya mwana ya Amoze atindelaki Hizikiya bato, na maloba oyo: “Talá oyo Yehova Nzambe ya Yisraele alobi:  ‘Nayoki  libondeli  oyo obondeli ngai mpo na Senakeribe mokonzi ya Asiri. ## .
Talá liloba oyo Yehova alobi mpo na ye: ## .
“‘Mpe oyo ekozala elembo mpo na yo:  Mbula oyo bokolya biloko oyo ekokola, oyo euti na mbuma oyo ekweaki,  mpe na mbula ya mibale, mbuma oyo ebimi yango moko; kasi na mbula ya misato, bólona milona,  mpe bóbuka mbuma mpe bólona bilanga ya vinyo mpe bólya mbuma na yango. ## .
Mpe bato ya ndako ya Yuda oyo bakobika, baoyo bakotikala,  bakobimisa mpenza misisa na nse mpe bakobota mbuma na likoló. ## .
Mpo bato oyo batikali bakobima  na Yerusaleme, mpe baoyo bakobika bakouta na Ngomba Siona.  Molende  ya Yehova ya mampinga nde ekosala yango. ## .
“‘Yango wana, talá oyo Yehova alobeli mokonzi ya Asiri:  “Akokɔta na engumba oyo te,  akobwakela yango mpe likula te,  akobunda na yango na nguba mpe te, akotya mpe mwa ngomba ya mabele mpo na kozinga  yango te. ## .
Akozonga na nzela oyo ayaki, kasi akokɔta na engumba oyo te, yango nde liloba ya Yehova. ## .
Mpe nakobatela  mpenza engumba oyo mpo na kobikisa yango mpo na ngai moko  mpe mpo na Davidi mosaleli na ngai.”’” ## .
Mpe esalemaki boye: na butu yango, anzelu ya Yehova abimaki mpe abomaki bato nkóto nkama moko na ntuku mwambe na mitano (185 000) na kaa  ya bato ya Asiri.  Ntango bato balamukaki na ntɔngɔntɔngɔ, talá, bango nyonso bakufi, balali bibembe. ## .
Bongo Senakeribe  mokonzi ya Asiri asimbaki nzela akei, azongi  mpe akómaki kofanda na Ninive. ## .
Mpe esalemaki boye: ntango agumbamaki na ndako ya Nisroke  nzambe na ye,  bana na ye ya mibali, Adrameleke ná Sharezere, babomaki ye na mopanga,  mpe bakimaki na mokili ya Ararate.  Mpe Esare-hadone  mwana na ye abandaki koyangela na esika na ye. ## .
