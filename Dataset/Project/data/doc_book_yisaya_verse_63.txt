Nani azali kouta na Edome,  oyo azali na bilamba ya balangi makasi ya Bozera,  oyo alati bilamba ya lokumu, azali kotambola na ebele ya nguya na ye? ## .
gai, Moto oyo nalobaka na boyengebene,  Moto oyo natondi na nguya ya kobikisa.” ## .
Mpo na nini bilamba na yo ezali motane, mpe bilamba na yo ezali lokola bilamba ya moto oyo azali konyatanyata mbuma na ekamwelo ya vinyo? ## .
“Nanyatinyati saani ya kokamola vinyo kaka ngai moko,  moto moko te na kati ya bato ya bikólo azalaki elongo na ngai. Mpe nakobaki konyatanyata bango na nkanda na ngai,  mpe nakobaki konyata bango na nkɛlɛ na ngai.  Mpe makila na bango oyo ezalaki kopunzwapunzwa ezalaki se kopanzana na bilamba na ngai,  mpe nakómisi bilamba na ngai nyonso mbindo. ## .
Mpo mokolo ya kozongisa mabe ezali na motema na ngai,  mpe mbula ya basikolami na ngai ekómi. ## .
Mpe nazalaki kotala, kasi mosungi azalaki te; mpe nabandaki kokamwa, kasi moto ya kosunga ngai azalaki te.  Na yango lobɔkɔ na ngai epesaki ngai lobiko,  mpe nkɛlɛ  na ngai nde esungaki ngai. ## .
Mpe nakobaki konyatanyata bato ya bikólo na nkanda na ngai, mpe nabandaki kolangwisa bango na nkɛlɛ na ngai  mpe kosopa na mabele makila na bango oyo ezalaki kopunzwapunzwa.” ## .
Nakolobela misala ya motema boboto ya Yehova,  masanzoli ya Yehova, na kolanda nyonso oyo Yehova asaleli biso,  ɛɛ ebele ya bolamu na ye epai ya ndako ya Yisraele,  oyo asaleli bango na kolanda misala na ye ya motema mawa  mpe na kolanda ebele ya misala na ye ya motema boboto. ## .
Mpe alobaki lisusu boye: “Ya solo bazali bato na ngai,  bana oyo bakokosa te.”  Yango wana, akómaki Mobikisi na bango. ## .
Ntango nyonso oyo bazalaki na mpasi, ye mpe azalaki koyoka mpasi.  Mpe momemi-nsango na ye moko mpenza abikisaki bango.  Na bolingo na ye mpe na motema mawa na ye, ye moko asikolaki bango,  mpe atombolaki bango mpe amemaki bango mikolo nyonso ya ntango ya kala. ## .
Kasi bango batombokaki  mpe bayokisaki elimo santu na ye mpasi.  Bongo akómaki monguna  na bango; ye moko abundaki na bango. ## .
Babandaki kokanisa lisusu mikolo ya kala, bakanisaki Moize mosaleli na ye: “Wapi Moto oyo abimisaki bango na mbu  elongo na babateli ya mpate ya etonga na ye?  Wapi Moto oyo atyaki elimo santu na Ye kati na ye? ## .
Moto oyo azalaki kolekisa lobɔkɔ  na Ye ya kitoko na lobɔkɔ ya mobali ya Moize; Moto oyo akabolaki mai liboso na bango,  mpo na komisalela nkombo oyo ezali koumela seko; ## .
Moto oyo atambwisaki bango ntango bazalaki koleka na mai oyo etomboki, yango wana, lokola mpunda na esobe, babɛtaki libaku te? ## .
Se ndenge nyama ekitaka na lobwaku ya patatalu, elimo ya Yehova epemisaki bango.” ## .
enge yango nde okambaki bato na yo mpo omisalela nkombo moko kitoko. ## .
Talá uta na likoló  mpe moná uta na esika na yo ya kofanda ya nkembo, ya bosantu mpe ya kitoko.  Wapi molende  na yo mpe nguya na yo nyonso, makɛlɛlɛ ya libumu na yo,  mpe misala na yo ya motema mawa?  Eboyi koya epai na ngai. ## .
Mpo ozali Tata na biso;  atako Abrahama akoki koyeba biso te mpe Yisraele akoki koyeba biso lisusu te, Ee Yehova, yo nde Tata na biso. Mosikoli na biso ya kala, yango nde nkombo na yo. ## .
Ee Yehova, mpo na nini ozali se kotinda biso tóyengayenga mosika na banzela na yo? Mpo na nini ozali kokómisa motema na biso makasi tózala na nsɔmɔ na yo te?  Zongá mpo na bolamu ya basaleli na yo, mabota ya libula na yo. ## .
Ekólo na yo mosantu  bazwaki eloko mpo na ntango moke kaka. Banguna na biso banyatinyati esika na yo mosantu. ## .
Tokómá banda kala lokola bato oyo oyangelaki te, lokola bato oyo babengamaki na nkombo na yo te. ## .
