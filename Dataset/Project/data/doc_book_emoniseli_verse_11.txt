Mpe bapesaki ngai mongendu  moko lokola lingenda ntango azalaki koloba ete: “Tɛlɛmá mpe meká bonene ya esika mosantu ya tempelo  ya Nzambe mpe ya etumbelo mpe ya bato oyo bazali kosambela kuna. ## .
Kasi lopango oyo ezali na libándá  ya esika mosantu ya tempelo, tiká yango libándá mpe komeka bonene na yango te, mpo bapesi yango bikólo,  mpe bango bakonyata engumba mosantu  na makolo sanza ntuku minei na mibale (42). ## .
Mpe nakotinda batatoli na ngai mibale  ete básakola  mikolo nkóto moko na nkama mibale na ntuku motoba (1 260), balati ngɔtɔ.” ## .
Bango nde nzete mibale ya olive  mpe bitɛlɛmiselo ya miinda mibale  mpe batɛlɛmi liboso ya Nkolo ya mabele. ## .
Mpe soki moto alingi kosala bango mabe, mɔtɔ ebimi na minɔkɔ na bango mpe elei banguna na bango;  mpe soki moto alingi kosala bango mabe, akobomama ndenge wana. ## .
Bango bazali na nguya ya kokanga likoló  mpo mbula enɔka te  na mikolo ya esakweli na bango, mpe bazali na nguya ya kobongola mai makila  mpe ya kopesa mabele bolɔzi ya ndenge nyonso na ntango nyonso oyo bango balingi. ## .
Mpe ntango bakosilisa litatoli na bango, nyama ya mabe mpenza oyo azali komata na libulu mozindo  akobunda na bango etumba mpe akolonga bango mpe akoboma bango. ## .
Mpe bibembe na bango ekozala na balabala monene ya engumba yango monene oyo babengi na maloba ya elilingi Sodoma  mpe Ezipito, epai babakaki mpe Nkolo na bango na nzete. ## .
Mpe bato ya mikili, ná mabota, ná minɔkɔ, ná bikólo  bakotala bibembe na bango mikolo misato ná ndambo,  mpe bakopesa nzela te ete bibembe na bango elalisama na lilita. ## .
Mpe bato oyo bafandi na mabele bazali koyoka esengo  mpo na bango mpe bazali kosepela, mpe bakotindelana makabo,  mpo basakoli wana mibale bazalaki konyokola bato oyo bafandi na mabele. ## .
Mpe nsima ya mikolo misato ná ndambo  elimo ya bomoi oyo euti na Nzambe ekɔtelaki bango,  mpe batɛlɛmaki na makolo na bango, mpe bato oyo bazalaki kotala bango babangaki makasi. ## .
Mpe bayokaki mongongo moko makasi  euti na likoló elobi na bango ete: “Bómata awa.”  Mpe bamataki na likoló na lipata, mpe banguna na bango bazalaki kotala bango. ## .
Mpe na ngonga yango mabele eninganaki makasi mpenza, mpe moko ya bandambo zomi  ya engumba ekweaki; mpe koningana yango ya mabele ebomaki bato nkóto nsambo (7 000), mpe baoyo batikalaki babangaki mpe bakumisaki Nzambe ya likoló. ## .
Mawa  ya mibale eleki. Talá! Mawa ya misato ezali koya nokinoki. ## .
Mpe anzelu ya nsambo ayulaki kelelo na ye.  Mpe mingongo ya makasi ebimaki na likoló, elobi: “Bokonzi ya mokili ekómi bokonzi ya Nkolo na biso  mpe ya Kristo na ye,  mpe akoyangela libela na libela.” ## .
Mpe bankulutu ntuku mibale na minei (24)  oyo bafandaki liboso ya Nzambe na bakiti na bango ya bokonzi bakweaki bilongi na nse  mpe basambelaki Nzambe, ## .
balobi: “Totɔndi yo,  Yehova Nzambe, Mozwi-ya-Nguya-Nyonso,  Oyo azali  mpe azalaki, mpo ozwi nguya na yo monene  mpe obandi koyangela. ## .
Kasi bikólo basilikaki, mpe nkanda na yo eyaki, ná ntango oyo etyamá mpo bakufi básambisama, mpe opesa mbano  na baombo na yo basakoli  mpe na basantu mpe na baoyo babangaka nkombo na yo, bato mike ná bato minene,  mpe obebisa  baoyo bazali kobebisa mabele.” ## .
Mpe esika mosantu ya tempelo ya Nzambe oyo ezali na likoló  efungwamaki, mpe sanduku  ya kondimana na ye emonanaki na kati ya esika mosantu ya tempelo na ye.  Mpe mikalikali ebimaki, mpe mingongo eyokanaki, mpe bankake ebɛtaki, mpe mabele eninganaki mpe mbula monene ya mabanga ebɛtaki. ## .
