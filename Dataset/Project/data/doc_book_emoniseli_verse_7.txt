Nsima na yango namonaki baanzelu  minei batɛlɛmi na nsuka minei ya mabele, basimbi makasi mipɛpɛ  minei ya mabele, mpo mopɛpɛ epɛpa te na mabele to na mbu to mpe na nzete moko te. ## .
Mpe namonaki anzelu mosusu auti epai moi ebimaka  azali komata, azalaki na elembo ya Nzambe ya bomoi;  mpe abelelaki na mongongo makasi baanzelu minei oyo bapesamaki nzela ya kobebisa mabele ná mbu, ## .
alobi: “Bóbebisa mabele to mbu to banzete te, tii ntango tokosilisa kotya baombo ya Nzambe na biso bilembo  na bilongi na bango.” ## .
Mpe nayokaki motángo ya bato oyo batyamaki elembo, nkóto nkama moko na ntuku minei na minei (144 000),  oyo batyamaki elembo na mabota nyonso  ya bana ya Yisraele: ## .
Na libota ya Yuda,  bato nkóto zomi na mibale (12 000) batyamaki elembo; ## .
libota ya Rubene  bato nkóto zomi na mibale; ## .
libota ya Gade  bato nkóto zomi na mibale; ## .
na libota ya Ashere  bato nkóto zomi na mibale (12 000); ## .
libota ya Nafatali  bato nkóto zomi na mibale; ## .
libota ya Manase  bato nkóto zomi na mibale; ## .
na libota ya Simeone  bato nkóto zomi na mibale (12 000); ## .
libota ya Levi  bato nkóto zomi na mibale; ## .
libota ya Isakare  bato nkóto zomi na mibale; ## .
na libota ya Zebulone  bato nkóto zomi na mibale (12 000); ## .
libota ya Yozefe  bato nkóto zomi na mibale; ## .
libota ya Benyamina  bato nkóto zomi na mibale batyamaki elembo. ## .
Nsima ya makambo wana namonaki, mpe talá! ebele mpenza ya bato,  oyo ata moto moko te akokaki kotánga, bauti na bikólo nyonso  mpe na mabota nyonso mpe na bato ya mikili nyonso  mpe na minɔkɔ nyonso,  batɛlɛmi liboso ya kiti ya bokonzi  mpe liboso ya Mwana-Mpate, balati bazambala ya mpɛmbɛ;  mpe basimbi mandalala  na mabɔkɔ. ## .
Mpe bazali kokoba koganga na mongongo makasi ete: “Lobiko na biso euti na Nzambe na biso,  oyo afandi na kiti ya bokonzi,  mpe na Mwana-Mpate.” ## .
Mpe baanzelu  nyonso batɛlɛmaki zingazinga ya kiti ya bokonzi mpe ya bankulutu  mpe ya bikelamu minei ya bomoi,  mpe bakweaki bilongi na nse liboso ya kiti ya bokonzi mpe basambelaki Nzambe, ## .
balobi: “Amen! Lipamboli, ná nkembo, ná bwanya, ná matɔndi, ná lokumu, ná nguya,  ná makasi ezala na Nzambe na biso libela na libela. Amen.” ## .
Bongo moko ya bankulutu  alobaki na ngai ete: “Baoyo balati bazambala ya mpɛmbɛ,  bazali banani mpe bauti wapi?” ## .
Na mbala moko nalobaki na ye ete: “Nkolo na ngai, yo nde moto oyebi.” Mpe ye alobaki na ngai ete: “Bango bazali bato oyo bauti na bolɔzi monene,  mpe basukoli bazambala na bango mpe bakómisi yango mpɛmbɛ  na makila  ya Mwana-Mpate. ## .
Yango wana bazali liboso  ya kiti ya bokonzi ya Nzambe; mpe bazali kosalela ye mosala mosantu  butu moi na tempelo na ye; mpe Oyo afandi na kiti ya bokonzi  akotanda hema na ye  likoló na bango. ## .
Bakoyoka lisusu nzala te mpe bakoyoka lisusu mposa ya mai te, moi mpe ekobɛta bango te to molunge makasi mpe te, ## .
mpo Mwana-Mpate,  oyo azali na katikati ya kiti ya bokonzi, akokamba  bango, mpe akomema bango na maziba ya mai  ya bomoi. Mpe Nzambe akopangwisa mpisoli nyonso na miso na bango.” ## .
