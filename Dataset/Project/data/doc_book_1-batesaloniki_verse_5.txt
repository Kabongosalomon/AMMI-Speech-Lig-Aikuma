Nzokande, bandeko, na likambo oyo etali bantango mpe bileko,  ntina ya kokomela bino ata eloko moko ezali te. ## .
Mpo bino moko boyebi malamu ete mokolo ya Yehova  ekoya mpenza lokola moyibi na butu. ## .
Na ntango oyo bato  bakoloba: “Kimya,  likambo ya kobanga ezali te!” na ntango yango libebi  ya mbalakaka ekoyela bango na mbala moko ndenge mpasi ya kobota eyelaka mwasi ya zemi;  mpe bakokima soki moke te. ## .
Nde bino, bandeko, bozali na molili te,  mpo mokolo wana ebimela bino pwasa lokola nde ebimeli miyibi, ## .
mpo bozali bino nyonso bana ya pole  mpe ya moi.  Tozali bato ya butu te, ya molili mpe te. ## .
Na yango, tólala mpɔngi te  lokola bamosusu basalaka,  kasi tózala nde ekɛngɛ  mpe tóbatela makanisi na biso. ## .
Mpo baoyo balalaka mpɔngi,  balalaka nde na butu,  mpe baoyo balangwaka, balangwaka mingimingi na butu. ## .
Nde biso baoyo tozali bato ya moi, tóbatela makanisi na biso mpe tólata ebateli-ntolo  ya kondima  mpe bolingo mpe ekɔti  oyo ezali elikya ya lobiko; ## .
mpo Nzambe aponi biso, mpo na nkanda te,  kasi mpo na kozwa lobiko  na nzela ya Nkolo na biso Yesu Kristo. ## .
Akufelaki biso,  mpo, ezala tolamuki to tolali mpɔngi, tózala na bomoi elongo na ye. ## .
Yango wana bókoba kobɔndisana mpe kolendisana,  ndenge kutu bozali kosala yango. ## .
Nzokande tozali kosɛnga bino, bandeko, ete bózala na limemya epai ya baoyo bazali kosala mosala makasi na kati na bino mpe kokamba  bino na kati ya Nkolo mpe kokebisa bino; ## .
mpe ete bópesa bango lokumu oyo eleki mpenza na kati ya bolingo mpo na mosala na bango.  Bózala na kimya kati na bino. ## .
Lisusu, tozali kolendisa bino, bandeko, ete bókebisa bato ya mobulu,  bólobaka na ndenge ya kobɔndisa epai ya milimo oyo enyokwami na makanisi,  bósalisa bato ya bolɛmbu, bózala na motema molai  epai ya bato nyonso. ## .
Bókeba ete moto azongisa mabe na moto mosusu te,  kasi ntango nyonso bino na bino bólanda kosalelana oyo ezali malamu; bósalaka yango mpe epai ya bato mosusu nyonso. ## .
Bósepelaka ntango nyonso. ## .
Bóbondelaka ntango nyonso. ## .
Na makambo nyonso bópesaka matɔndi.  Mpo wana ezali mokano ya Nzambe na bomoko elongo na Kristo Yesu na ntina na bino. ## .
Bóboma mɔtɔ ya elimo te. ## .
Bótyola maloba ya esakweli te. ## .
Bóluka koyeba likambo nyonso soki ezali solo;  bókangama makasi na oyo ezali malamu. ## .
Bóboya mabe ya ndenge nyonso. ## .
Nzambe ya kimya  asantisa bino mobimba.  Mpe na makambo nyonso, tiká elimo mpe molimo mpe nzoto na bino bandeko ebatelama na ndenge ya kozanga mbeba na ntango ya kozala ya Nkolo na biso Yesu Kristo. ## .
Moto oyo azali kobenga bino azali sembo, mpe akosala mpe yango. ## .
Bandeko, bókoba kobondela mpo na biso. ## .
Bópesa bandeko nyonso mbote na lipwɛpwɛ mosantu. ## .
Nazali kopesa bino mokumba monene na nzela ya Nkolo ete mokanda oyo etángama liboso ya bandeko nyonso. ## .
Boboto monene  ya Nkolo na biso Yesu Kristo ezala na bino. ## .
