Bongo Adama asangisaki nzoto na mwasi na ye Eva mpe azwaki zemi.  Na nsima abotaki Kaina  mpe alobaki ete: “Naboti mobali na lisalisi ya Yehova.” ## .
Na nsima abotaki mpe ndeko na ye Abele. ## .
e Abele akómaki mokɛngɛli ya bampate,  kasi Kaina akómaki moloni ya bilanga. ## .
Mpe esalemaki boye: nsima ya mwa ntango, Kaina amemelaki Yehova  likabo ya mbuma ya bilanga. ## .
Kasi Abele mpe amemaki bana ya liboso  ya banyama ya etonga na ye, ɛɛ ná biteni na yango ya mafutamafuta.  Wana Yehova azalaki kondima Abele ná likabo na ye, ## .
andimaki ata moke te Kaina ná likabo na ye.  Bongo Kaina ayokaki nkanda makasi,  mpe elongi na ye ekangamaki. ## .
Na yango Yehova alobaki na Kaina ete: “Mpo na nini oyoki nkanda makasi mpe mpo na nini elongi na yo ekangami? ## .
Soki obandi kosala makambo ya malamu, okondimama te?  Kasi soki osali makambo ya malamu te, lisumu ebatami na monɔkɔ ya ndako na yo, mpe ezali na mposa ya kokanga yo;  mpe yo, okokoka kolonga yango?” ## .
Nsima na yango Kaina alobaki na ndeko na ye Abele ete: “Yaká tókende na bilanga.” Na bongo, esalemaki boye: ntango bazalaki na bilanga, Kaina akwelaki ndeko na ye Abele mpe abomaki ye. ## .
Na nsima, Yehova alobaki na Kaina ete: “Wapi ndeko na yo Abele?”  mpe ye alobaki ete: “Nayebi te. Ngai nde mokɛngɛli ya ndeko na ngai?” ## .
Na yango alobaki ete: “Osali nini? Yoká! Makila ya ndeko na yo ezali kobelela ngai uta na mabele. ## .
Mpe sikoyo olakelami mabe, nabengani yo na mabele  oyo efungoli monɔkɔ na yango mpo na koyamba makila ya ndeko na yo oyo lobɔkɔ na yo esopi. ## .
Ntango okolona biloko na mabele, yango ekobotela yo te na ndenge esengeli.  Okobanda koyengayenga mpe kokimakima na mabele.” ## .
Na yango Kaina alobaki na Yehova ete: “Etumbu mpo na libunga na ngai eleki monene mingi, nakokoka komema yango te. ## .
Talá, lelo oyo ozali kobengana ngai na etando ya mokili oyo mpe nakobombana mpo namonana te liboso ya elongi na yo;  mpe nasengeli koyengayenga  mpe kokimakima na mabele, mpe ezali solo ete moto oyo akomona ngai akoboma ngai.” ## .
Na yango, Yehova alobaki na ye ete: “Yango wana moto oyo akoboma Kaina bakozongisela ye mpenza mabe mbala nsambo.” ## .
bongo Yehova atyelaki Kaina elembo ete moto oyo akomona ye aboma ye te. ## .
Na yango Kaina alongwaki liboso ya elongi ya Yehova  mpe akendaki kofanda na “mokili ya moto oyo akimá,” na ɛsti ya Edene. ## .
Na nsima Kaina asangisaki nzoto na mwasi na ye  mpe azwaki zemi mpe abotaki Enoka. Bongo abandaki kotonga engumba moko mpe apesaki engumba yango nkombo ya mwana na ye Enoka. ## .
Na nsima Enoka abotaki Irade. Mpe Irade abotaki Mehuyaele, mpe Mehuyaele abotaki Metushaele, mpe Metushaele abotaki Lameke. ## .
Mpe Lameke azwaki basi mibale. Nkombo ya oyo ya liboso Ada mpe nkombo ya oyo ya mibale Zila. ## .
Na nsima Ada abotaki Yabale. Ye azalaki nkɔkɔ ya baoyo bafandaka na bahema  mpe bazalaka na bibwɛlɛ. ## .
Mpe nkombo ya ndeko na ye Yubale. Azalaki nkɔkɔ ya baoyo nyonso bayebi kobɛta nzɛnzɛ  mpe piololo. ## .
Zila, ye mpe abotaki Tubale-kaina, motuli ya biloko ya motako mpe ya bibende ya lolenge nyonso.  Mpe ndeko mwasi ya Tubale-kaina ezalaki Naama. ## .
Na yango Lameke abongiselaki basi na ye Ada ná Zila maloba oyo: ## .
Mpe Adama asangisaki lisusu nzoto na mwasi na ye mpe mwasi na ye abotaki mwana mobali mpe apesaki ye nkombo Sete,  mpamba te, ye alobaki ete: “Nzambe apesi ngai mwana* mosusu na esika ya Abele, mpo Kaina abomaki ye.” ## .
Sete abotaki mpe mwana mobali mpe apesaki ye nkombo Enoshe.  Na ntango yango babandaki kobelela nkombo ya Yehova. ## .
