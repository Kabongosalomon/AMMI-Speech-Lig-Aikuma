Nsima na yango, Nzambe akanisaki  Noa mpe nyama nyonso ya zamba mpe nyama nyonso ya mboka oyo ezalaki elongo na ye na masuwa,  mpe Nzambe alekisaki mopɛpɛ likoló ya mabele, mpe mai ebandaki kokita. ## .
Mpe maziba ya mai mozindo  mpe baporte ya mai  ya likoló ekangamaki, na bongo mbula makasi oyo ezalaki kouta na likoló ekatanaki. ## .
Mpe mai ebandaki kolongwa na mabele, ezali kobendana mokemoke; mpe na nsuka ya mikolo nkama moko na ntuku mitano (150) mai yango ezalaki lisusu te. ## .
Mpe na sanza ya nsambo, na mokolo ya zomi na nsambo ya sanza yango, masuwa  etɛlɛmaki likoló ya bangomba ya Ararate. ## .
Mpe mai ezalaki kokita mokemoke tii na sanza ya zomi. Na sanza ya zomi, na mokolo ya liboso ya sanza yango, nsɔngɛ ya bangomba emonanaki. ## .
Bongo na nsuka ya mikolo ntuku minei (40) esalemaki boye: Noa afungolaki lininisa  ya masuwa oyo asalaki. ## .
Nsima na yango atindaki yanganga,  mpe ezalaki kopumbwapumbwa libándá, kokende mpe kozonga, kino mai nyonso ekaukaki na mabele. ## .
Na nsima, atindaki ebenga  libándá mpo ayeba soki mai ekiti na etando ya mokili. ## .
Mpe ebenga yango ezwaki esika ya kotya lokolo te, bongo ezongaki epai na ye na kati ya masuwa mpamba te mai ezalaki naino na etando mobimba ya mabele.  Na yango, abimisaki lobɔkɔ na ye libándá mpe azwaki ebenga yango mpe akɔtisaki yango epai na ye na masuwa. ## .
Mpe azelaki tii mikolo mosusu nsambo, mpe uta na masuwa atindaki lisusu ebenga yango libándá. ## .
Na nsima, ebenga yango eyaki epai na ye pene na mpokwa mpe, talá! lokasa ya olive  oyo euti kobukama sika ezalaki na monɔkɔ, bongo Noa ayebaki ete mai ekiti na mabele. ## .
Mpe akobaki kozela tii mikolo mosusu nsambo. Bongo atindaki ebenga yango libándá, kasi ezongelaki ye lisusu te. ## .
Sikoyo, na mbula ya nkama motoba na moko (601),  na sanza ya liboso, na mokolo ya liboso ya sanza yango, esalemaki boye: mai esilaki mpenza na mabele; mpe Noa alongolaki ezipeli ya masuwa mpe atalaki, mpe talá etando ya mokili esilaki kokauka. ## .
Mpe na sanza ya mibale, na mokolo ya ntuku mibale na nsambo (27) ya sanza yango, mabele esilaki kokauka. ## .
Bongo Nzambe alobaki na Noa, ete: ## .
“Bimá na masuwa, yo ná mwasi na yo ná bana na yo mpe ná basi ya bana na yo elongo na yo. ## .
Ekelamu ya mosuni ya lolenge nyonso oyo ezali na bomoi  oyo ezali elongo na yo, na kati ya bikelamu oyo epumbwaka  mpe na kati ya banyama  mpe na kati ya banyama mosusu nyonso oyo etambolaka na mabele,  bimisá yango esika moko na yo, mpo yango esengeli kotondana na mabele mpe kobota mpe kokóma mingi na mabele.” ## .
Na yango, Noa abimaki, ye ná bana na ye  ná mwasi na ye mpe basi ya bana na ye elongo na ye. ## .
Ekelamu nyonso ya bomoi, nyama mosusu nyonso oyo etambolaka mpe ekelamu nyonso oyo epumbwaka, eloko nyonso oyo etambolaka na mabele, na kolanda mabota na yango, ebimaki na masuwa. ## .
Mpe Noa abandaki kotongela Yehova etumbelo  mpe azwaki ndambo ya banyama nyonso ya pɛto  mpe ya bikelamu nyonso oyo epumbwaka, oyo ezali pɛto  mpe apesaki yango makabo ya kotumba na etumbelo. ## .
Mpe Yehova abandaki koyoka nsolo moko oyo ekitisaki ye motema,  bongo Yehova alobaki na motema na ye  ete: “Nakolakela lisusu mabele mabe soki moke te  mpo na moto, mpamba te mposa  ya motema ya moto ezali mabe banda bolenge na ye;  mpe nakoboma lisusu eloko nyonso ya bomoi soki moke te ndenge nasali. ## .
Mpo mikolo nyonso oyo mabele ekoumela, ntango ya kolona mboto ná ntango ya kobuka mbuma, mpe malili ná molunge, mpe eleko ya molunge ná eleko ya mpiɔ, mpe moi ná butu, ekosuka soki moke te.” ## .
