Lisusu, esalemaki boye, na mbula ya minei ya mokonzi Dariuse:  liloba ya Yehova eyelaki Zekaria, na mokolo ya minei ya sanza ya libwa, elingi koloba, na Kisleve. ## .
Mpe Betele etindaki Sharezere ná Regeme-meleke ná bato na yango mpo na kokitisa Yehova motema, ## .
koloba na banganga-nzambe  oyo bazalaki na ndako ya Yehova ya mampinga, mpe na basakoli, ɛɛ koloba ete: “Nasengeli nde kolela na sanza ya mitano  mpe koboya kolya, ndenge nasali yango bambula ebele boye?” ## .
Mpe liloba ya Yehova ya mampinga eyelaki ngai lisusu ete: ## .
“Lobá na bato nyonso ya mokili oyo mpe na banganga-nzambe ete: ‘Ntango bokilaki bilei  mpe bogangaki na kolela na sanza ya mitano mpe na sanza ya nsambo,  mpe bosalaki yango mbula ntuku nsambo (70),  bokilaki nde bilei mpo na ngai, ɛɛ mpo na ngai mpenza? ## .
Mpe ntango bozalaki kolya mpe komɛla, bino te nde bato bozalaki kolya, mpe bino te nde bato bozalaki komɛla? ## .
Bosengelaki nde te kotosa maloba  oyo Yehova abelelaki na nzela ya basakoli ya kala,  ntango bato bazalaki kofanda na Yerusaleme, mpe ntango yango efandaki kimya, ná bingumba na yango oyo ezalaki zingazinga na yango, mpe ntango bato bafandaki na Negebe  mpe na Shefela?’” ## .
Mpe liloba ya Yehova eyelaki lisusu Zekaria ete: ## .
“Talá oyo Yehova ya mampinga alobi: ‘Bósambisaka na bosembo ya solosolo;  mpe bómoniselanaka motema boboto  mpe motema mawa; ## .
mpe bóbubaka te mwasi oyo mobali akufá  to mwana mobali oyo tata akufá,  to moto oyo afandi mopaya  to moto ya mpasi,  mpe bókanaka na mitema na bino kosalelana eloko ata moko te ya mabe.’ ## .
Kasi bazalaki kaka koboya kotya likebi,  mpe bazalaki kaka kotomboka,*  mpe bakómisaki matoi na bango makasi mpenza mpo báyoka te. ## .
Mpe bakómisaki motema  na bango lokola libanga ya emeri mpo bátosaka te mobeko  mpe maloba oyo Yehova ya mampinga atindaki na nzela ya elimo na ye,  na nzela ya basakoli ya kala;  bongo Yehova ya mampinga ayokaki nkanda makasi.” ## .
“‘Mpe esalemaki boye: Lokola abengaki mpe bango bayokaki te,  bango mpe babengaki ngai mpe nayokaki te,’  Yehova ya mampinga alobi bongo. ## .
‘Mpe nabwakaki bango na mopɛpɛ makasi na bikólo  nyonso oyo bango bayebaki te;  mpe mokili yango moko etikalaki mpamba na nsima na bango, moto azalaki koleka wana te mpe moto azalaki kozonga wana te;  mpe bakómisaki mokili yango ya kitoko  eloko ya kokamwa.’” ## .
