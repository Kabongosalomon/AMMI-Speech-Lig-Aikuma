Mpe na mbula ya liboso ya Siruse  mokonzi ya Perse, mpo liloba ya Yehova oyo ebimaki na monɔkɔ ya Yirimia  ekokisama, Yehova alamwisaki  elimo ya Siruse mokonzi ya Perse, bongo atindaki bábelela  na bokonzi na ye mobimba, mpe lisusu bákoma na mokanda  ete: ## .
“Talá oyo Siruse mokonzi ya Perse alobi:  ‘Yehova Nzambe ya likoló  apesi ngai  makonzi nyonso ya mabele, mpe ye moko apesi ngai mokumba ya kotongela ye ndako na Yerusaleme,  oyo ezali na Yuda. ## .
Moto nyonso kati na bino nyonso bato na ye, Nzambe na ye azala na ye.  Amata na Yerusaleme, oyo ezali na Yuda, mpe atonga lisusu ndako ya Yehova Nzambe ya Yisraele—ye azali Nzambe ya solo —oyo ezalaki na Yerusaleme. ## .
Moto nyonso oyo atikali na bisika nyonso oyo ye azali kofanda mopaya,  bato ya esika na ye básunga ye na palata, na wolo, na biloko mpe na banyama ya mboka, ná likabo ya bolingo  mpo na ndako ya Nzambe ya solo oyo ezalaki na Yerusaleme.’” ## .
Bongo bankumu  ya batata ya Yuda mpe ya Benyamina, banganga-nzambe ná Balevi batɛlɛmaki, ɛɛ moto nyonso oyo elimo  ya Nzambe ya solo elamwisaki ye, mpo na komata mpe kotonga lisusu ndako ya Yehova  oyo ezalaki na Yerusaleme. ## .
Baoyo nyonso bazalaki zingazinga na bango, balendisaki  bango mpe bapesaki bango bisaleli ya palata, wolo, biloko mpe banyama ya mboka mpe biloko ya kitoko, kozanga kotánga makabo nyonso ya bolingo oyo bapesaki. ## .
Lisusu, mokonzi Siruse abimisaki bisaleli ya ndako ya Yehova,  oyo Nebukadenezare abimisaki na Yerusaleme  mpe atyaki na ndako ya nzambe na ye. ## .
Mpe Siruse mokonzi ya Perse abimisaki yango na litambwisi ya Mitredate mobombi mosolo mpe atángaki yango, bongo apesaki yango Sheshebazare  nkumu ya Yuda. ## .
Sikoyo talá motángo na yango: bisaleli ntuku misato (30) ya wolo, oyo esalemá lokola kitunga, bisaleli nkóto moko (1 000) ya palata, oyo esalemá lokola kitunga, bambɛki mosusu ntuku mibale na libwa (29), ## .
mabakuli  ya mike ntuku misato (30) ya wolo, mabakuli ya mike nkama minei na zomi (410) ya palata mpo na misala mosusu, bisaleli mosusu nkóto moko (1 000). ## .
Bisaleli nyonso ya wolo mpe ya palata ezalaki nkóto mitano na nkama minei (5 400). Sheshebazare  amataki na biloko nyonso wana, ntango bato oyo bamemamaki na mboka mopaya,  na Babilone, bamataki na Yerusaleme. ## .
