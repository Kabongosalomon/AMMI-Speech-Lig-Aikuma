Bandeko na ngai, na kati na bino, bato nyonso báluka kozala bateyi  te, mpo boyebi ete tokosambisama makasi koleka. ## .
Mpo biso nyonso tobɛtaka mabaku mbala mingi.  Soki moto abɛtaka libaku na maloba te,  ye azali moto ya kokoka,  oyo akoki kopekisa mpe nzoto na ye mobimba. ## .
Soki totye bibende ya mbanga  na minɔkɔ ya mpunda mpo etosa biso,  tozali kotambwisa mpe nzoto na yango mobimba. ## .
Talá! Atako masuwa ezalaka minene mingi mpe mipɛpɛ ya makasi ememaka yango, batambwisaka yango na yenda  moko ya moke mpenza mpo ekendaka epai nyonso moto oyo asimbi yenda alingi. ## .
Ndenge moko mpe, lolemo ezali enama moko ya moke nzokande emikumisaka na makambo minene.  Talá! Mwa mɔtɔ moke ekoki kotumba zamba ya monene mpenza! ## .
Ɛɛ, lolemo ezali mɔtɔ.  Na binama ya nzoto na biso, lolemo ezali mokili oyo etondi na makambo ya kozanga boyengebene, mpo etyaka matɔnɔ na nzoto mobimba,  ebebisaka bomoi mobimba* mpe ezikisaka yango lokola Gehena. ## .
Mpo bato bakoki kosala ete mitindo nyonso ya banyama ya zamba mpe ya bandɛkɛ mpe ya biloko oyo ebendanaka na libumu mpe ya bikelamu oyo efandaka na mbu etosa bango mpe etosaka bango. ## .
Kasi moto moko te akoki kosala ete lolemo etosa ye. Ezali eloko mabe oyo moto akoki kopekisa te, etondi na ngɛngɛ oyo ebomaka. ## .
Topambolaka na yango Yehova,  ɛɛ Tata,  nzokande na yango mpe tolakelaka bato mabe,  bato oyo basalemá “na elilingi ya Nzambe.” ## .
Kaka na monɔkɔ wana moko lipamboli mpe elakeli mabe ezali kobima. ## .
ndeko na ngai, ebongi te ete makambo wana ekoba kosalema bongo. ## .
Liziba  ebimisaka nde mai ya malamu ná oyo ya bololo esika moko? ## .
Bandeko na ngai, nzete ya figi ekoki nde kobota mbuma ya olive to nzete ya vinyo mbuma ya figi?  Mai ya mungwa mpe ekoki kobimisa mai ya malamu te. ## .
Nani azali moto ya bwanya mpe ya mayele na kati na bino? Alakisa misala na ye  na etamboli na ye ya malamu na boboto oyo ezali komonisa bwanya. ## .
Kasi soki bozali na zuwa  makasi mpe kowelana  na mitema na bino, bómikumisaka te  mpe bókoselaka solo makambo te. ## .
Wana ezali bwanya oyo euti na likoló te,  kasi ezali nde ya nse,  ya bonyama, ya bademo. ## .
Mpo epai zuwa  mpe kowelana ezali, mobulu ná makambo nyonso ya mabe mpe ezali wana. ## .
Kasi bwanya  oyo euti na likoló ezalaka libosoliboso pɛto,  mpe kimya,  na makambo makasimakasi te,  esepelaka kotosa, etondi na motema mawa mpe na mbuma ya malamu,  eponaka bilongi te,  ezalaka na bokosi te. ## .
Lisusu, bato oyo batyaka kimya  balonaka mbuma  ya boyengebene  na kimya  mpe babukaka yango. ## .
