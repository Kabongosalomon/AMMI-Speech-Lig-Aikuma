Mpe mwa etape  ekobima mpenza na ekumu ya Yese;  mpe mwa nzete ya sika  oyo ekobima na misisa na ye ekobota. ## .
Mpe elimo ya Yehova ekofanda mpenza likoló na ye,  elimo ya bwanya  mpe ya mayele,  elimo ya toli mpe ya nguya,  elimo ya boyebi  mpe ya kobanga Yehova; ## .
mpe akosepela na kobanga Yehova. ## .
e akosambisa te na kolanda kaka oyo ekomonana na miso na ye, mpe akopamela te na kolanda kaka likambo oyo matoi na ye eyoki. ## .
Mpe akosambisa na boyengebene mpenza bato oyo bazangá,  mpe akopamela na kolongobana mpo na bolamu ya bato ya komikitisa oyo bazali na mabele. Mpe akobɛta mpenza mabele na fimbo ya monɔkɔ na ye;  mpe na elimo ya mbɛbu na ye akoboma moto mabe. ## .
Mpe boyengebene ekozala mpenza mokaba ya loketo na ye,  mpe bosembo ekozala mokaba ya bangɛi na ye. ## .
Mpe na ntango mosusu, mbwa ya zamba ekofanda elongo na mwana-mpate,  mpe nkoi ekolala esika moko na mwana-ntaba, mpe mwana-ngɔmbɛ ná mwana-nkɔsi oyo nkingo etondi na nsuki  ná nyama oyo eleisami malamu, yango nyonso esika moko;  mpe mwana moke ya mobali akokamba yango. ## .
Mpe ngɔmbɛ ya mwasi ná urse ekolya esika moko; bana na bango bakolala esika moko. Mpe nkɔsi ekolya matiti ya kokauka lokola ngɔmbɛ-mobali. ## .
Mpe mwana oyo azali naino komɛla mabɛlɛ akosakana mpenza na libulu ya kobra;  mpe mwana oyo bakilisi mabɛlɛ akotya lobɔkɔ na lidusu oyo ekɔtisaka pole na libulu ya nyoka ya ngɛngɛ. ## .
Bakosala eloko moko te ya mabe  mpe bakobebisa eloko moko te na ngomba mosantu na ngai mobimba;  mpo mabele ekotonda na boyebi ya Yehova ndenge mai etondi na mbu. ## .
Mpe ekosalema mpenza boye na mokolo yango:  mosisa ya Yese  akotɛlɛma lokola elembo mpo na bato ya bikólo.  Bikólo ekoluka ye mpe ekotuna ye,  mpe esika na ye ya kopema ekokóma na nkembo. ## .
Mpe na mokolo yango ekosalema mpenza boye: Yehova akopesa lobɔkɔ na ye lisusu, mpo na mbala ya mibale,  mpo na kozwa bato na ye oyo bakotikala na Asiri  mpe na Ezipito,  na Patrose  mpe na Kushi,  na Elame,  na Shinare,  na Hamate mpe na bisanga ya mbu. ## .
Mpe ya solo, akotombola elembo mpo na bikólo mpe akoyanganisa bato ya Yisraele oyo bapanzaná;  mpe bato ya Yuda oyo bapalanganá, akoyanganisa bango uta na nsuka minei ya mabele. ## .
Mpe zuwa ya Efraime ekolongwa mpenza,  mpe baoyo bazali banguna ya Yuda bakobomama. Efraime akoyokela Yuda zuwa te, Yuda mpe akozala monguna ya Efraime te. ## .
Mpe bakopumbwa mpenza mpo na kokwela lipeka ya Bafilistia na wɛsti;  bango nyonso elongo bakopunza bana ya Ɛsti.  Bakosembolela Edome ná Moabe lobɔkɔ na bango,  mpe bakoyangela bana ya Amone. ## .
Mpe Yehova akokata mpenza lolemo ya mbu ya Ezipito,  mpe akoningisela Ebale  lobɔkɔ na ye na mɔtɔ ya elimo na ye. Mpe ya solo akobɛta yango na mikɛli na yango nsambo, mpe akotambwisa bato na basandale na bango. ## .
Mpe ekozala mpenza na balabala moko monene  oyo ekouta na Asiri mpo na bato na ye  oyo bakotikala,  kaka ndenge balabala moko ezalaki mpo na Yisraele na mokolo oyo abimaki na mokili ya Ezipito. ## .
