Baoyo nyonso bazali baombo* bákoba kotalela bankolo na bango ete babongi na lokumu mpenza,  mpo bálobela nkombo ya Nzambe mpe mateya na ye mabe te. ## .
Lisusu, baoyo bazali na bankolo oyo bazali bandimi  bátyolaka bango te,  mpo bazali bandeko.  Kutu, básalela bango lisusu nde malamu koleka, mpo baoyo bazali kozwa litomba na mosala na bango ya malamu bazali bandimi mpe bandeko ya bolingo. ## .
bá koteya makambo wana  mpe kopesa bilendiseli wana. ## .
Soki moto azali koteya liteya mosusu  mpe azali te kondima maloba oyo epesaka litomba,  oyo ya Nkolo na biso Yesu Kristo, mpe liteya oyo eyokani na ezaleli ya kokangama na Nzambe, ## .
avimbi na lolendo,  azali kokanga ntina ya eloko ata moko te,  kasi abɛli nde motó  mpo na kotyana ntembe mpe kowelana na maloba.  Makambo wana ebimisaka likunya,  koswana, maloba ya kofinga,  kokanisela bamosusu mabe, ## .
kobimisana maloba mabe mpo na makambo mpamba ya bato babebá makanisi  mpe bazali na solo te,  oyo bazali kokanisa ete ezaleli ya kokangama na Nzambe ezali nzela ya kozwa litomba. ## .
Ya solo, ezaleli yango ya kokangama na Nzambe  ná ezaleli ya kosepela na oyo ozali na yango  ezali nzela ya kozwa litomba monene. ## .
Mpo toyaki na eloko te na mokili, mpe tokokende na eloko te. ## .
Yango wana, soki tozali na bilei mpe na eloko ya kozipa nzoto, tósepela na biloko yango. ## .
Nzokande, bato oyo balingaka kaka kozala bazwi bakweaka na komekama  mpe na motambo mpe na bamposa mingi ya bozoba mpe oyo eyokisaka mpasi,  oyo ezindisaka bato na libebi mpe na likama. ## .
Mpo bolingo  ya mbongo ezali mosisa  ya makambo mabe ya ndenge nyonso,  mpe lokola bamosusu bakolisi bolingo wana babungi nzela, batiki kondima mpe bamitɔbɔlitɔbɔli na ebele ya bampasi. ## .
Nzokande, yo, Ee moto ya Nzambe, kimá makambo wana.  Kasi landá boyengebene, ezaleli ya kokangama na Nzambe, kondima, bolingo, koyika mpiko, elimo ya boboto. ## .
Bundá etumba ya malamu mingi ya kondima,  simbá makasi bomoi ya seko oyo babengelaki yo mpe ondimaki polele  liboso ya batatoli mingi. ## .
Na miso ya Nzambe, oyo abatelaka biloko nyonso na bomoi, mpe ya Kristo Yesu, motatoli  oyo alobaki polele  mpenza liboso ya Ponse Pilate,  nazali kopesa yo mitindo ## .
ete otosa mobeko yango na bopɛto mpe ofundama na likambo te tii komonana  ya Nkolo na biso Yesu Kristo. ## .
Komonana wana, Nkumu  ya esengo mpe kaka moko akolakisa na ntango na yango oyo etyamá,  ye Mokonzi  ya baoyo bazali bakonzi mpe Nkolo  ya baoyo bazali bankolo, ## .
kaka ye moko nde akoki te kokufa,  afandaka na pole oyo likoki ya kopusana penepene na yango ezali te,  oyo moko te na kati ya bato amoná to akoki komona.  Azwa lokumu  ná nguya ya seko. Amen. ## .
Pesá bazwi  ya ntango oyo mitindo ete bázala na lolendo te,  mpe bátya elikya na bango te na bomɛngo oyo ekoki kobunga lelo to lobi,  kasi nde epai ya Nzambe, oyo apesaka biso biloko nyonso beboo mpo biso tósepela; ## .
básala makambo ya malamu,  bázala bazwi na misala ya malamu,  bázala lobɔkɔ pɛtɛɛ, bato bayebi kokaba, ## .
bámibombela biloko ya motuya,  elingi koloba, moboko malamu  oyo bakotonga likoló na yango na mikolo oyo ezali koya, mpo básimba makasi bomoi ya solosolo. ## .
Ee Timote, batelá eloko oyo ebombami epai na yo,  boyá bilobaloba ya mpamba oyo ebebisaka makambo oyo ezali mosantu mpe maloba ya ntembe ya “boyebi” ya lokuta. ## .
Lokola bamosusu bamonisaki na lolendo ete bazali na boyebi yango batiki kondima. ## .
boto monene ezala na bino. ## .
