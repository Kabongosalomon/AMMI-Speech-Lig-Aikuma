Moto oyo apamelami mbala na mbala  kasi azali kokómisa motó na ye makasi*  akobukana pwasa, mpe kobika ekozala te. ## .
Ntango bayengebene bakómi mingi, bato basepelaka;  kasi ntango moto mabe azali koyangela, bato bamilelaka. ## .
Moto oyo alingaka bwanya asepelisaka tata na ye,  kasi ye oyo azali kosala boninga na basi ya ndumba abebisaka biloko ya motuya. ## .
Na bosembo, mokonzi atɛlɛmisaka mboka,  kasi moto oyo alingá kanyaka akweisaka yango. ## .
Mobali makasi oyo azali kolobela moninga na ye maloba sukali  azali kotandela matambe na ye monyama. ## .
Na likambo ya kobuka mibeko ya moto mabe motambo ezali,  kasi ye oyo azali moyengebene agangaka na esengo mpe asepelaka. ## .
Moyengebene ayebi lotomo ya bato oyo bazangá.  Ye oyo azali moto mabe atalelaka boyebi yango te. ## .
Bato ya maloba ya komikumisa bapelisaka mɔtɔ na sité,  kasi baoyo bazali na bwanya bazongisaka nkanda nsima. ## .
Moto ya bwanya oyo akɔti kosamba na zoba—ye abulungani mpe lisusu asɛki, mpe kimya ezali te. ## .
Bato oyo balingá kosopa makila bayinaka moto nyonso oyo azangi mbeba;  nde bato ya kolongobana bazali se koluka molimo ya moto mokomoko. ## .
Zoba abimisaka elimo na ye nyonso, kasi ye oyo azali na bwanya abatelaka yango ezala kimya tii na nsuka. ## .
Ntango moyangeli azali kotya likebi na maloba ya lokuta, baoyo nyonso bazali kosalela ye bakozala mabe. ## .
Moto oyo akelelá mpe moto ya minyoko bakutani;  kasi Yehova azali kongɛngisa miso na bango nyonso mibale. ## .
Ntango mokonzi azali kosambisa na bosolo  bato oyo bazangá, kiti na ye ya bokonzi ekopikama makasi mpo na libela. ## .
Fimbo mpe mpamela nde epesaka bwanya;  kasi mwana oyo batiki asala oyo alingi akoyokisa mama na ye nsɔni. ## .
Ntango bato mabe bakómi mingi, kobuka mibeko ekómaka mingi; kasi baoyo bazali bayengebene bakotala kokwea na bango. ## .
Pesá mwana na yo etumbu mpe akopemisa yo mpe akopesa molimo na yo esengo mingi. ## .
Esika emonaneli ezali te, bato bazalaka na komipekisa te,  kasi esengo na bato oyo bazali kobatela mobeko. ## .
Mosaleli akomitika te básembola ye na maloba mpamba,  mpo azali kokanga ntina kasi azali kolanda te. ## .
Omoni moto oyo azali kobimisa maloba na ye mbangumbangu?  Elikya ezali mingi mpo na moto oyo azali zoba koleka mpo na ye. ## .
Soki moto azali kobondelabondela mosaleli na ye banda bolenge na ye, na mikolo ya nsima na bomoi na ye, akokóma kutu moto oyo azangi botɔndi. ## .
Moto oyo alingá kosilika abimisaka kowelana,  mpe moto nyonso oyo alingá nkɛlɛ abukaka mibeko mingi. ## .
Lolendo ya moto ya mabele ekokitisa ye,  kasi ye oyo azali na elimo ya komikitisa akozwa nkembo. ## .
Ye oyo azali koyokana na moyibi azali koyina molimo na ye moko.  Akoki koyoka ndai oyo ekangani na elakeli mabe, kasi azali koyebisa eloko te. ## .
Kolɛnga liboso ya bato, yango nde etyaka motambo,  kasi ye oyo azali kotyela Yehova motema akobatelama. ## .
Baoyo balukaka elongi ya moyangeli bazali mingi,  kasi Yehova nde asambisaka moto. ## .
Moto ya kozanga bosembo azali eloko oyo bayengebene bayiná,  kasi ye oyo azali moto ya kolongobana na nzela na ye azali eloko oyo moto mabe ayiná. ## .
