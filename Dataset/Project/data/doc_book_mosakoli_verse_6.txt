Ezali na likambo moko ya mpasi oyo namoni na nse ya moi, mpe emonanaka mingi na kati ya bato: ## .
moto oyo Nzambe ya solo apesi bomɛngo, biloko mingi ná nkembo  mpe oyo azali kozanga eloko moko te oyo molimo na ye ezali na mposa na yango makasi,  kasi Nzambe ya solo apesi ye nzela alya yango te,  nzokande mopaya  azali kolya yango. Yango ezali mpamba mpe ezali maladi moko mabe. ## .
Soki mobali moko aboti mbala nkama (100),  mpe azali na bomoi bambula mingi, bongo mikolo ya bambula na ye ekómi ebele,  kasi molimo na ye etondi na biloko ya malamu te  mpe akɔti na lilita te,  nakoloba ete mwana oyo akufá banda na libumu aleki ye. ## .
Mpo ye abotami kaka mpamba mpe akei na molili, mpe molili ekozipa nkombo na ye. ## .
Amoni ata moi te, ayebi mpe yango te.  Ye apemi koleka moto oyo ya liboso. ## .
Ata soki aumeli na bomoi mbula nkóto (1 000) mbala mibale nzokande amoná bolamu te,  ezali kaka na esika moko nde bato nyonso bazali kokende, bongo te? ## .
Mosala makasi nyonso oyo bato basalaka ezali mpo na monɔkɔ na bango,  ata bongo molimo na bango ezali kotonda te. ## .
Mpo litomba nini moto ya bwanya azali na yango koleka zoba?  Eloko nini moto ya mpasi azali na yango ndenge ayebi komitambwisa liboso ya bato ya bomoi? ## .
Komona na miso eleki mposa makasi ya molimo.  Yango mpe ezali mpamba mpe kolanda mopɛpɛ. ## .
Eloko nyonso oyo ezali, nkombo na yango esilá kotángama, mpe eyebani soki moto azali nini;  mpe akoki te kosamba likambo na ye na moto oyo aleki ye na nguya. ## .
Lokola biloko mingi ezali kobimisa makambo mingi ya mpamba,  litomba nini yango ezali kopesa moto? ## .
Mpo nani ayebi bolamu oyo moto azali na yango na bomoi  mpo na mikolo nyonso ya bomoi na ye ya mpamba, ntango azali kolekisa yango lokola elili?  Mpo nani akoki koyebisa moto makambo oyo ekosalema nsima na ye na nse ya moi? ## .
