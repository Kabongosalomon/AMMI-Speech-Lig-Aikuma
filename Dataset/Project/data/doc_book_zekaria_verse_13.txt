“Na mokolo yango  libulu moko ya mai  ekofungwama mpo na ndako ya Davidi mpe mpo na bato oyo bafandi na Yerusaleme mpo na lisumu  mpe mpo na eloko moko ya koyokela mpii. ## .
“Mpe ekosalema boye na mokolo yango,” yango nde liloba ya Yehova ya mampinga, “nakolongola nkombo ya bikeko na mokili oyo,  mpe bakokanisa yango lisusu te; mpe lisusu nakolongola basakoli  mpe elimo ya mbindo na mokili oyo. ## .
Mpe ekosalema boye: soki moto asakoli lisusu, tata na ye ná mama na ye, bato oyo babotaki ye, bakoloba na ye ete: ‘Okozala na bomoi te, mpamba te olobi lokuta na nkombo ya Yehova.’ Mpe tata na ye ná mama na ye, bato oyo babotaki ye, bakotɔbɔla ye mpo azali kosakola. ## .
“Mpe ekosalema boye na mokolo yango: basakoli bakoyoka nsɔni,  moko na moko mpo na emonaneli na ye ntango azali kosakola; mpe bakolata te elamba ya mosala oyo esalemi na nsuki ya nyama  mpo na kokosa. ## .
Mpe akoloba mpenza ete: ‘Ngai nazali mosakoli te. Nazali nde mosali ya bilanga, mpamba te moto ya mabele nde azwá ngai banda bolenge na ngai.’ ## .
Mpe bakoloba na ye ete: ‘Bampota oyo ezali na nzoto na yo na mabɔkɔ na yo ezali nini?’ Mpe ye akoloba ete: ‘Ezali bampota oyo bazokisaki ngai na ndako ya bato oyo balingaka ngai mingi.’” ## .
“Ee mopanga, lamuká mpo na kotɛmɛla mobateli ya mpate na ngai,  ɛɛ mpo na kotɛmɛla mobali makasi oyo azali moninga na ngai,”  yango nde liloba ya Yehova ya mampinga. “Bɛtá mobateli ya mpate,  mpe bampate ya etonga epanzana;  mpe nakozongisela mpenza baoyo bazali moke lobɔkɔ na ngai.” ## .
“Mpe ekosalema boye na mokili oyo mobimba,” yango nde liloba ya Yehova, “biteni mibale kati na yango ekolongolama mpe ekokufa;  mpe eteni ya misato, ekotikala na kati na yango. ## .
Mpe nakolekisa mpenza eteni oyo ya misato na mɔtɔ;  mpe nakopɛtola mpenza bango lokola na ntango bapɛtolaka palata,  mpe nakotalatala bango lokola na ntango batalaka wolo.  Yango ekobelela nkombo na ngai, mpe ngai nakoyanola yango.  Nakoloba ete: ‘Bazali bato na ngai,’  mpe yango ekoloba ete: ‘Yehova azali Nzambe na ngai.’” ## .
