“‘Mpe na sanza ya nsambo, na mokolo ya liboso ya sanza yango, bokosala liyangani moko mosantu.  Bosengeli kosala mosala ya makasi ata moko te.  Ekozala mpo na bino mokolo ya kobɛtama ya kelelo. ## .
Mpe bosengeli kopesa likabo ya kotumba mpo ezala nsolo moko ya kokitisa Yehova motema: mwana-ngɔmbɛ moko ya mobali, mpate-mobali moko, bana-mpate mibali nsambo, mokomoko ezali na mbula moko, ezangi mbeba; ## .
mpe likabo na yango ya mbuma ya farini ya malamu oyo emwangisami mafuta: misato ya bandambo zomi mpo na ngɔmbɛ-mobali, mibale ya bandambo zomi mpo na mpate-mobali, ## .
mpe moko ya bandambo zomi mpo na mwana-mpate mokomoko ya mobali na bana-mpate mibali nsambo yango; ## .
mpe mwana-ntaba moko ya mobali lokola likabo mpo na lisumu mpo na kozipa masumu na bino; ## .
longola likabo ya kotumba  ya sanza na sanza mpe likabo na yango ya mbuma  ná likabo ya kotumba ya ntango nyonso  mpe likabo na yango ya mbuma,  nzela moko na makabo na yango ya masanga,  ndenge basalaka yango, mpo ezala nsolo moko ya kokitisa motema, likabo oyo batumbeli Yehova na mɔtɔ. ## .
“‘Mpe na mokolo ya zomi ya sanza yango ya nsambo, bokosala liyangani moko mosantu,  mpe bosengeli koyokisa milimo na bino mpasi.  Bosengeli kosala mosala ya makasi ata moko te. ## .
Mpe bosengeli kopesa Yehova likabo ya kotumba, mpo ezala nsolo moko ya kokitisa motema: mwana-ngɔmbɛ moko ya mobali, mpate-mobali moko, bana-mpate mibali nsambo, mokomoko ezali na mbula moko.  Ekozala banyama oyo bomoni ete ezangi mbeba. ## .
Mpe likabo na yango ya farini ya malamu oyo emwangisami mafuta: misato ya bandambo zomi mpo na ngɔmbɛ-mobali, mibale ya bandambo zomi mpo na mpate-mobali yango moko, ## .
moko ya bandambo zomi mbala nyonso mpo na mwana-mpate mokomoko ya mobali na bana-mpate mibali yango nsambo; ## .
mwana-ntaba moko lokola likabo mpo na lisumu, longola likabo mpo na lisumu mpo na kozipa masumu  mpe likabo ya kotumba ya ntango nyonso mpe likabo na yango ya mbuma, nzela moko na makabo na yango ya masanga. ## .
“‘Mpe na mokolo ya zomi na mitano ya sanza ya nsambo,  bokosala liyangani moko mosantu.  Bosengeli kosala mosala ya makasi ata moko te,  mpe bosengeli kosala fɛti mpo na Yehova mikolo nsambo. ## .
Mpe bosengeli kopesa likabo ya kotumba,  likabo oyo etumbami na mɔtɔ, ya nsolo moko ya kokitisa Yehova motema: bana-ngɔmbɛ mibali zomi na misato, mpate-mibali mibale, bana-mpate mibali zomi na minei, mokomoko ezali na mbula moko. Ekozala banyama oyo ezangi mbeba. ## .
Mpe likabo na yango ya mbuma ya farini ya malamu oyo emwangisami mafuta: misato ya bandambo zomi mpo na ngɔmbɛ-mobali mokomoko na ngɔmbɛ-mibali zomi na misato yango, mibale ya bandambo zomi mpo na mpate-mobali mokomoko na mpate-mibali yango mibale, ## .
mpe moko ya bandambo zomi mpo na mwana-mpate mokomoko ya mobali na bana-mpate mibali zomi na minei yango; ## .
mpe mwana-ntaba moko lokola likabo mpo na lisumu, longola likabo ya kotumba ya ntango nyonso, likabo na yango ya mbuma mpe likabo na yango ya masanga. ## .
“‘Mpe na mokolo ya mibale: bana-ngɔmbɛ mibali zomi na mibale, mpate-mibali mibale, bana-mpate mibali zomi na minei, mokomoko ezali na mbula moko, ezangi mbeba; ## .
ná likabo na yango ya mbuma  mpe likabo na yango ya masanga  mpo na bangɔmbɛ-mibali, bampate-mibali mpe bana-mpate mibali na kolanda motángo na yango ndenge basalaka; ## .
mpe mwana-ntaba moko lokola likabo mpo na lisumu,  longola likabo ya kotumba ya ntango nyonso mpe likabo na yango ya mbuma, nzela moko na makabo na yango ya masanga. ## .
“‘Mpe na mokolo ya misato: ngɔmbɛ-mibali zomi na moko, mpate-mibali mibale, bana-mpate mibali zomi na minei , mokomoko ezali na mbula moko, ezangi mbeba; ## .
ná likabo na yango ya mbuma  mpe makabo na yango ya masanga  mpo na bangɔmbɛ-mibali, bampate-mibali mpe bana-mpate mibali na kolanda motángo na yango ndenge basalaka; ## .
mpe ntaba-mobali moko lokola likabo mpo na lisumu,  longola likabo ya kotumba ya ntango nyonso mpe likabo na yango ya mbuma mpe likabo na yango ya masanga. ## .
“‘Mpe na mokolo ya minei: ngɔmbɛ-mibali zomi, mpate-mibali mibale, bana-mpate mibali zomi na minei, mokomoko ezali na mbula moko, ezangi mbeba; ## .
likabo na yango ya mbuma  mpe makabo na yango ya masanga  mpo na bangɔmbɛ-mibali, bampate-mibali mpe bana-mpate mibali na kolanda motángo na yango ndenge basalaka; ## .
mpe mwana-ntaba moko lokola likabo mpo na lisumu,  longola likabo ya kotumba ya ntango nyonso,  likabo na yango ya mbuma mpe likabo na yango ya masanga. ## .
“‘Mpe na mokolo ya mitano: ngɔmbɛ-mibali libwa, mpate-mibali mibale, bana-mpate mibali zomi na minei, mokomoko ezali na mbula moko, ezangi mbeba; ## .
ná likabo na yango ya mbuma  mpe makabo na yango ya masanga  mpo na bangɔmbɛ-mibali, bampate-mibali mpe bana-mpate mibali na kolanda motángo na yango ndenge basalaka; ## .
mpe ntaba moko lokola likabo mpo na lisumu,  longola likabo ya kotumba ya ntango nyonso mpe likabo na yango ya mbuma mpe likabo na yango ya masanga. ## .
“‘Mpe na mokolo ya motoba: ngɔmbɛ-mibali mwambe, mpate-mibali mibale, bana-mpate mibali zomi na minei, mokomoko ezali na mbula moko, ezangi mbeba; ## .
ná likabo na yango ya mbuma  mpe makabo na yango ya masanga  mpo na bangɔmbɛ-mibali, bampate-mibali mpe bana-mpate mibali na kolanda motángo na yango ndenge basalaka; ## .
mpe ntaba moko lokola likabo mpo na lisumu,  longola likabo ya kotumba ya ntango nyonso, likabo na yango ya mbuma mpe makabo na yango ya masanga. ## .
“‘Mpe na mokolo ya nsambo: ngɔmbɛ-mibali nsambo, mpate-mibali mibale, bana-mpate mibali zomi na minei, mokomoko ezali na mbula moko, ezangi mbeba; ## .
ná likabo na yango ya mbuma  mpe makabo na yango ya masanga  mpo na bangɔmbɛ-mibali, bampate-mibali mpe bana-mpate mibali na kolanda motángo na yango ndenge basalaka yango; ## .
mpe ntaba moko lokola likabo mpo na lisumu,  longola likabo ya kotumba ya ntango nyonso, likabo na yango ya mbuma mpe likabo na yango ya masanga. ## .
“‘Mpe na mokolo ya mwambe bokosala liyangani moko monene.  Bosengeli kosala mosala ya makasi ata moko te. ## .
Mpe bosengeli kopesa likabo ya kotumba, likabo oyo etumbami na mɔtɔ, ya nsolo moko ya kokitisa Yehova motema: ngɔmbɛ-mobali moko, mpate-mobali moko, bana-mpate mibali nsambo, mokomoko ezali na mbula moko, ezangi mbeba; ## .
ná likabo na yango ya mbuma  mpe makabo na yango ya masanga  mpo na ngɔmbɛ-mobali, mpate-mobali mpe bana-mpate mibali na kolanda motángo na yango ndenge basalaka; ## .
mpe ntaba moko lokola likabo mpo na lisumu,  longola likabo ya kotumba ya ntango nyonso mpe likabo na yango ya mbuma mpe likabo na yango ya masanga. ## .
“‘Yango nde bokopesa Yehova na bafɛti  na bino na bileko oyo etyamá, longola makabo na bino ya elako  mpe makabo na bino ya bolingo  mpo ezala makabo na bino ya kotumba  mpe makabo na bino ya mbuma  mpe makabo na bino ya masanga  mpe bambeka na bino ya boyokani.’” ## .
Mpe Moize asololaki na bana ya Yisraele na kolanda mitindo nyonso oyo Yehova apesaki Moize. ## .
