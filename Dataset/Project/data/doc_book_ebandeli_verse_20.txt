Bongo Abimeleke alamukaki ntɔngɔntɔngɔ mpe abengaki basaleli na ye nyonso mpe alobaki makambo nyonso wana na matoi na bango. Mpe mibali yango babangaki makasi mpenza. ## .
Na nsima, Abimeleke abengaki Abrahama mpe alobaki na ye ete: “Likambo nini oyo osali biso, mpe lisumu nini ngai nasaleli yo, mpo ete oyeisela ngai mpe bokonzi na ngai lisumu monene boye?  Yo osali ngai makambo oyo esengeli kosalema te.” ## .
Mpe Abimeleke alobaki lisusu na Abrahama ete: “Ntango osalaki likambo oyo, ozalaki na mokano nini?” ## .
Na yango, Abrahama alobaki ete: “Nasalaki bongo mpo nalobaki na motema na ngai ete: ‘Kozanga ntembe, na esika oyo, babangaka Nzambe te,  mpe bakoboma ngai mpo na mwasi na ngai.’ ## .
Mpe lisusu, ye azali solo ndeko na ngai, mwana ya tata na ngai, kasi azali mwana ya mama na ngai te; mpe akómaki mwasi na ngai. ## .
Mpe esalemaki boye: ntango Nzambe asalaki ete nalongwa na ndako ya tata na ngai natambolatambola,  nalobaki na ye ete: ‘Talá motema boboto  oyo okoki komonisela ngai: Na esika nyonso oyo tokokóma, lobá mpo na ngai ete: “Azali ndeko na ngai.”’” ## .
Nsima na yango, Abimeleke akamataki bampate ná bangɔmbɛ ná basaleli ya mibali ná basaleli ya basi, apesaki bango Abrahama mpe azongiselaki ye Sara mwasi na ye. ## .
Lisusu Abimeleke alobaki ete: “Talá mokili na ngai ezali liboso na yo. Fandá esika oyo emonani malamu na miso na yo.” ## .
Mpe alobaki na Sara ete: “Talá napesi ndeko na yo  shekele ya palata nkóto moko (1 000). Talá yango ezali mpo na yo elembo  oyo ezali kolakisa liboso ya bato nyonso oyo bazali elongo na yo, mpe liboso ya moto nyonso ete osali eloko te, mpe olongwe na nsɔni.” ## .
Mpe Abrahama abandaki kobondela Nzambe ya solo;  mpe Nzambe abikisaki Abimeleke ná mwasi na ye ná baombo na ye ya basi, mpe bakómaki kobota bana. ## .
Mpo Yehova akangaki mpenza libumu nyonso na ndako ya Abimeleke mpo na Sara, mwasi ya Abrahama. ## .
