Maloba ya Yirimia  mwana ya Hilikiya, moko ya ba-nganga-nzambe oyo bazalaki na Anatote  na mokili ya Benyamina; ## .
oyo liloba ya Yehova eyelaki na mikolo ya Yosiya  mwana ya Amone,  mokonzi ya Yuda, na mbula ya zomi na misato ya boyangeli na ye. ## .
Mpe yango ekobaki koyela ye na mikolo ya Yehoyakime  mwana ya Yosiya, mokonzi ya Yuda, kino na nsuka ya mbula ya zomi na moko ya Zidikiya  mwana ya Yosiya, mokonzi ya Yuda, kino Yerusaleme ememamaki na mboka mopaya na sanza ya mitano. ## .
Mpe liloba ya Yehova ebandaki koyela ngai ete: ## .
“Liboso nasala yo na kati ya libumu,  nayebaki yo,  mpe liboso obima na libumu, nasantisaki yo.  Nakómisaki yo mosakoli epai ya bikólo.” ## .
Kasi nalobaki ete: “Aa! Ee Yehova Nkolo Mokonzi-Oyo-Aleki-Nyonso! Talá, nayebi koloba te,  mpo nazali kaka mwana.” ## .
Mpe Yehova alobaki na ngai lisusu ete: “Koloba te ete: ‘Nazali kaka mwana.’ Kasi okokende epai ya baoyo nyonso nakotinda yo; mpe okoloba likambo nyonso oyo nakopesa yo mitindo. ## .
Kobanga bilongi na bango te,  mpo ‘nazali elongo na yo mpo na kobikisa yo,’  yango nde liloba ya Yehova.” ## .
Bongo Yehova asembolaki lobɔkɔ na ye mpe asalaki ete yango esimba monɔkɔ na ngai.  Na nsima, Yehova alobaki na ngai ete: “Talá natye maloba na ngai na monɔkɔ na yo. ## .
Talá, lelo oyo napesi yo mokumba ya kozala likoló ya bikólo mpe likoló ya makonzi,  mpo na kopikola mpe kokweisa, kobebisa mpe kobuka,  kotonga mpe kolona.” ## .
Mpe liloba ya Yehova ekobaki koyela ngai ete: “Yirimia, ozali komona nini?” ## .
ngo nalobaki: “Nazali komona etape ya nzete ya amande.” ## .
Mpe Yehova alobaki na ngai lisusu ete: “Omoni malamu, mpo nazali kosɛnzɛla na ntina etali liloba na ngai mpo na kokokisa yango.” ## .
Mpe liloba ya Yehova eyelaki ngai mpo na mbala ya mibale ete: “Ozali komona nini?” ## .
ngo nalobaki: “Nazali komona nzungu ya kolambela oyo ezali na monɔkɔ monene, oyo bazali kopupola, mpe monɔkɔ na yango etɛngami longwa na nɔrdi.” ## .
Na yango, Yehova alobaki na ngai ete: “Mpasi ekouta na nɔrdi, ekokwela bato nyonso oyo bafandi na mokili. ## .
Mpo ‘talá, nazali kobengisa mabota nyonso ya makonzi ya nɔrdi,’ yango nde liloba ya Yehova;  ‘mpe bakoya mpenza mpe mokomoko na bango akotya kiti na ye ya bokonzi na esika ya kokɔta na baporte ya Yerusaleme,  mpe liboso ya bifelo na yango zingazinga mpe liboso ya bingumba nyonso ya Yuda. ## .
Mpe nakoyebisa bango bikateli na ngai ya lisambisi mpo na mabe nyonso na bango,  na ndenge batiki ngai  mpe bazali kaka kobimisela banzambe mosusu milinga ya mbeka  mpe bazali kogumbamela misala ya mabɔkɔ na bango.’ ## .
“Nde yo, okokanga mokaba na loketo na yo,  mpe osengeli kotɛlɛma mpe koloba na bango makambo nyonso oyo nazali kopesa yo mitindo. Kolɛnga na nsɔmɔ te mpo na bango,  mpo ngai nalɛngisa yo na nsɔmɔ te liboso na bango. ## .
Kasi ngai, talá, nakómisi yo lelo engumba oyo ebatelami makasi, likonzí ya ebende mpe bifelo ya motako  mpo na kotɛmɛla mokili mobimba,  liboso ya bakonzi ya Yuda, liboso ya bankumu na yango, liboso ya banganga-nzambe na yango mpe liboso ya bato ya mokili. ## .
Mpe bakobunda na yo mpenza, kasi bakolonga yo te,  mpo ‘nazali elongo na yo,’  yango nde liloba ya Yehova, ‘mpo na kobikisa yo.’” ## .
