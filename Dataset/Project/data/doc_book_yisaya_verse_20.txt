Na mbula oyo Tartane  ayaki na Ashedode,  ntango Sargone mokonzi ya Asiri atindaki ye,  mpe abundisaki Ashedode mpe azwaki yango; ## .
na ntango yango, Yehova alobaki na nzela ya Yisaya mwana ya Amoze  ete: “Kende,  mpe longolá ngɔtɔ oyo ezali na loketo na yo;  longolá mpe basandale na yo na makolo.”  Mpe asalaki se bongo, azalaki kotambolatambola bolumbu mpe makolo ngulu. ## .
Mpe Yehova alobaki lisusu boye: “Se ndenge mosaleli na ngai Yisaya atambolitamboli bolumbu mpe makolo ngulu mbula misato lokola elembo  mpe likamwisi ya komonisa makambo oyo ekoyela Ezipito  mpe Etiopi, ## .
ndenge yango nde mokonzi ya Asiri akotambwisa etuluku ya bato ya Ezipito  oyo bakangami mpe ya bato ya Etiopi oyo bakomemama na mboka mopaya, bilenge mibali ná mikóló, bolumbu mpe makolo ngulu, mpe masɔkɔ polele, bolumbu ya Ezipito. ## .
Mpe bakozala mpenza na nsɔmɔ mpe bakoyoka nsɔni mpo na Etiopi oyo bazalaki kotyela elikya,  mpe mpo na Ezipito, kitoko na bango. ## .
Mpe na mokolo yango, bato oyo bafandi na mokili oyo ya pembeni ya mbu bakoloba mpenza boye: ‘Talá ndenge eloko oyo tozalaki kotyela elikya ekómi, epai tozalaki kokima mpo na kozwa lisalisi, mpo na kobikisama liboso ya mokonzi ya Asiri!  Bongo biso tokobika ndenge nini?’” ## .
