Mpe Hirame  mokonzi ya Tire  atindelaki Davidi bamemi-nsango, banzete ya sɛdrɛ,  mpe bato oyo batongaka bifelo ná bato ya misala ya banzete mpo na kotongela ye ndako. ## .
Bongo Davidi ayaki koyeba ete Yehova apiki ye makasi  lokola mokonzi ya Yisraele, mpo bokonzi na ye etombwamaki mpenza mpo na bato na ye Yisraele. ## .
Mpe Davidi azwaki basi  mingi lisusu na Yerusaleme, mpe Davidi abotaki lisusu bana mingi ya mibali mpe ya basi. ## .
Mpe talá bankombo ya bana oyo abotaki na Yerusaleme: Shamua,  Shobabe,  Natane  ná Salomo, ## .
Yibare,  Elishua, Elepelete, ## .
Noga, Nefege  ná Yafia, ## .
Elishama,  Beeliada ná Elifelete. ## .
Bongo Bafilistia bayokaki ete Davidi atyami mafuta mpo azala mokonzi ya Yisraele mobimba.  Na yango, Bafilistia nyonso bamataki mpo na koluka Davidi.  Ntango Davidi ayokaki yango, abimaki kobunda na bango. ## .
Nde Bafilistia bayaki mpe bazalaki kokɔtakɔta mpo na etumba na lobwaku ya patatalu ya Barefaime. ## .
Mpe Davidi atunaki Nzambe  boye: “Namata kobunda na Bafilistia, mpe okopesa bango mpenza na lobɔkɔ na ngai?” Na yango, Yehova alobaki na ye ete: “Matá, mpe nakopesa mpenza bango na lobɔkɔ na yo.” ## .
Bongo Davidi amataki na Baala-perazime  mpe Davidi abomaki bango kuna. Na yango, Davidi alobaki boye: “Nzambe ya solo asaleli lobɔkɔ na ngai mpo na kopasola nzela epai ya banguna na ngai lokola nzela oyo mai epasoli.” Yango wana bapesaki esika  yango nkombo Baala-perazime. ## .
Na yango, batikaki banzambe na bango kuna.  Bongo Davidi apesaki etinda, mpe batumbaki yango na mɔtɔ. ## .
Na nsima, Bafilistia bakɔtaki lisusu mpo na etumba na lobwaku ya patatalu. ## .
Na yango, Davidi atunaki  lisusu Nzambe, mpe Nzambe ya solo alobaki na ye sikoyo boye: “Osengeli komata na nsima na bango te. Baluká, kokende mbala moko epai na bango te, bongo yelá mpenza bango liboso ya mwa banzete ya baka. ## .
Bongo esalema boye: ntango okoyoka makɛlɛlɛ ya makolo ya bato bazali kotambola na bansɔngɛ ya mwa banzete ya baka,  yo bimá mpo na etumba,  mpamba te na ntango yango Nzambe ya solo akobima liboso na yo  mpo na koboma kaa ya Bafilistia.” ## .
Na yango, Davidi asalaki ndenge Nzambe ya solo apesaki ye mitindo,  mpe babomaki kaa ya Bafilistia banda na Gibeone  tii na Gezere. ## .
Mpe lokumu  ya Davidi ebandaki kobima mpe kokende na mikili nyonso, mpe Yehova atyaki nsɔmɔ na ye likoló ya bikólo nyonso. ## .
