Ee mwana na ngai, tyá likebi na bwanya na ngai.  Sembolá matoi na yo epai ya bososoli na ngai, ## .
mpo obatela makoki ya kokanisa;  mpe tiká mbɛbu na yo ebatela boyebi. ## .
Mpo mbɛbu ya mwasi mopaya ezali se kotanga lokola ndako ya mafuta ya nzoi,  mpe monɔkɔ na ye ezali mosɛlu lokola mafuta. ## .
Kasi nsuka ya makambo na ye ezali bololo lokola mbondo;  epeli lokola mopanga ya mino mibale. ## .
Makolo na ye ezali kokita na liwa.  Matambe na ye ezali kosimba Nkunda.* ## .
Atyaka likebi na nzela ya bomoi te.  Banzela na ye ezali koyengayenga, ayebi te epai wapi. ## .
Bongo sikoyo, Ee bana na ngai, bóyoka ngai  mpe bótya maloba ya monɔkɔ na ngai pembeni te. ## .
Batelá nzela na yo mosika na ye, mpe kopusana pene na monɔkɔ ya ndako na ye te, ## .
mpo opesa bato mosusu lokumu na yo te,  to bambula na yo te na oyo ezali mabe; ## .
mpo bapaya bátonda na nguya na yo te,  mpe biloko oyo ozwaki na mpasi ezala na ndako ya mopaya te, ## .
mpe oya kolelalela te na bomoi na yo na mikolo oyo ezali koya  ntango mosuni na yo mpe nzoto na yo ekokóma na nsuka. ## .
Mpe okoloba mpenza ete: “Talá nayinaki disiplini  mpe motema na ngai etyolaki mpenza mpamela! ## .
Mpe nayokaki mongongo ya balakisi na ngai te  mpe nasembolaki litoi na ngai epai ya bateyi na ngai te. ## .
Nokinoki nayei kokɔta na mabe ya ndenge nyonso  na kati ya lisangá mpe ya liyangani.” ## .
Mɛlá mai ya libulu na yo moko ya kobomba mai, mpe oyo ezali kotíyola uta na katikati ya libulu na yo moko. ## .
Maziba na yo esengeli nde kopanzana libándá,  mpe mikɛli ya mai na yo na bisika minene ya bato nyonso? ## .
Yango ezala mpo na yo moko, kasi mpo na bapaya te elongo na yo. ## .
Liziba ya mai na yo epambwama,  mpe sepelá na mwasi ya bolenge na yo, ## .
bishe ya bolingo mpe ntaba kitoko ya ngomba.  Mabɛlɛ na ye elangwisa yo ntango nyonso.  Bolingo na ye elangwisa yo ntango nyonso. ## .
Bongo mwana na ngai, mpo na nini olangwa mwasi mopaya to oyamba ntolo ya mwasi mopaya? ## .
Mpo banzela ya moto ezali liboso ya miso ya Yehova,  mpe atyaka likebi na banzela na ye nyonso. ## .
Mabunga ya moto mabe ekokanga ye moko,  mpe akokangama na bansinga ya lisumu na ye moko. ## .
Ye nde akokufa mpo disiplini ezali te,  mpe abungi nzela mpo bozoba na ye eleki mingi. ## .
