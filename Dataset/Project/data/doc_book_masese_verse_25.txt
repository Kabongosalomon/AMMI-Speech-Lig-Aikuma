Oyo mpe ezali masese ya Salomo,  oyo bato ya Hizikiya mokonzi ya Yuda  basalaki kopi na yango: ## .
Nkembo ya Nzambe nde kobomba likambo,  mpe nkembo ya bakonzi nde kotalela likambo malamumalamu. ## .
Likoló mpo na bosanda  na yango, mpe mabele mpo na bozindo  na yango, mpe motema ya bakonzi, yango nyonso ekoki kososolama te. ## .
Bálongola bosɔtɔ na palata, mpe yango nyonso ekobima pɛto. ## .
Bálongola moto mabe liboso ya mokonzi,  mpe kiti na ye ya bokonzi ekopikama makasi na boyengebene. ## .
Komikumisa te liboso ya mokonzi,  mpe kotɛlɛma te na esika ya bato minene. ## .
Mpo eleki malamu nde aloba na yo ete: “Matá awa,”  na esika akitisa yo liboso ya moto moko ya lokumu oyo miso na yo emoni. ## .
Kobima nokinoki te mpo na kofunda likambo, noki bámituna eloko nini okosala na nsuka na yango ntango moninga na yo akobanda kosambwisa yo. ## .
Sambá likambo na yo na moninga na yo,  mpe kobimisa te lisolo ya nkuku ya moto mosusu; ## .
noki moto oyo azali koyoka ayokisa yo nsɔni mpe nsango mabe na yo ekoka te kolongolama. ## .
Liloba oyo elobami na ntango na yango ezali lokola bapɔme ya wolo na kati ya eloko ya mayemi ya palata. ## .
Na litoi ya moto oyo ayokaka, mopameli ya bwanya azali lokola eloko ya litoi oyo esalemi na wolo mpe lokola eloko ya kobongisa nzoto oyo esalemi na wolo ya kitoko mingi. ## .
Lokola malili ya nɛjɛ  na mokolo ya kobuka mbuma, motindami ya sembo azali mpe bongo epai ya baoyo bazali kotinda ye, mpo azongisaka makasi na molimo ya bankolo na ye. ## .
Lokola mapata ya londende mpe mopɛpɛ oyo ezali na mbula te, moto oyo azali komikumisa mpo na likabo ya lokuta azali mpe bongo. ## .
Na motema molai nde bandimisaka motambwisi, mpe lolemo ya boboto ekoki kobuka mokuwa. ## .
Ozwi nde mafuta ya nzoi?  Lyá oyo ekoki na yo, noki olya yango mingi koleka mpe osanza yango. ## .
Salá ete lokolo na yo emonana mingi te na ndako ya moninga na yo, noki alɛmba yo mpe ayina yo mpenza. ## .
Lokola mpengu ya etumba, mopanga mpe likula oyo basebisá, motatoli ya lokuta oyo azali kotatola mpo na kokweisa moninga na ye azali mpe bongo. ## .
Na mokolo ya mpasi, kotya motema na moto oyo azali mokosi ezali lokola lino oyo ebukaná mpe lokolo oyo ezali kolɛngalɛnga. ## .
Ye oyo azali kolongola elamba na mokolo ya malili azali lokola vinɛgrɛ likoló ya mungwa ya bonkɔkɔ mpe lokola moyembi oyo azali koyembela moto oyo azali na mawa na motema. ## .
Soki moto oyo ayinaka yo azali na nzala, pesá ye limpa alya; mpe soki azali na mposa ya mai, pesá ye mai amɛla. ## .
Mpo ezali makala ya mɔtɔ nde ozali kotondisa likoló ya motó na ye,  mpe Yehova ye moko akopesa yo mbano. ## .
Mopɛpɛ ya nɔrdi ebimisaka mbula makasi  lokola na mpasi ya kobota; mpe lolemo oyo ezali kobimisa sekele, elongi oyo etɔndɔlami. ## .
Kofanda na mwa esika moko boye likoló ya nsamba ezali malamu koleka kofanda ndako moko na mwasi oyo abimisaka kowelana. ## .
Ndenge mai ya malili ezalaka mpo na molimo oyo elɛmbi,  nsango malamu oyo euti mokili moko ya mosika ezali mpe bongo. ## .
Moyengebene ntango azali kotengatenga liboso ya moto mabe azali lokola liziba ya bosɔtɔ mpe libulu ya mai oyo ebebisami. ## .
Kolya mafuta ya nzoi mingi koleka ezali malamu te;  mpe ntango bato bazali kolukaluka nkembo na bango moko, yango nde nkembo? ## .
Moto oyo azali kopekisa elimo na ye te azali lokola engumba oyo babuki, oyo ezangi efelo. ## .
