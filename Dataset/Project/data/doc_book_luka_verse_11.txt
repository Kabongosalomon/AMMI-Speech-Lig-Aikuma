Sikoyo mokolo moko azalaki kobondela na esika moko mpe ntango asilisaki, moko ya bayekoli na ye alobaki na ye ete: “Nkolo, teyá biso kobondela,  ndenge Yoane mpe ateyaki bayekoli na ye.” ## .
Bongo alobaki na bango ete: “Ntango bozali kobondela,  bóloba: ‘Tata, nkombo na yo esantisama.  Bokonzi na yo eya. ## .
Pesá biso bilei*  na biso ya mokolo na kolanda bamposa ya mokolo. ## .
Mpe limbisá biso masumu na biso,  mpo biso moko mpe tolimbisaka moto nyonso oyo azali na nyongo  na biso; mpe salisá biso tókwea na komekama te.’” ## .
Lisusu, alobaki na bango ete: “Nani na kati na bino soki azali na moninga mpe akei epai na ye na katikati ya butu mpe alobi na ye ete: ‘Moninga, defisá ngai mampa misato, ## .
mpo nauti koyamba moninga na ngai moko oyo auti mobembo mpe nazali na eloko ya kopesa ye te’? ## .
Bongo oyo wana na kati ya ndako azongisi: ‘Tiká kotungisa ngai.  Porte esili kokangama, mpe bana na ngai balali na mbeto elongo na ngai; nakoki te kotɛlɛma mpe kopesa yo mwa eloko.’ ## .
Nazali koyebisa bino: Akotɛlɛma mpe akopesa moninga na ye eloko oyo azali na mposa na yango, kaka mpo azali moninga te, kasi mpo atye ye mbamba makasi. ## .
Na yango nazali koloba na bino ete: Bókoba kosɛnga,  mpe bakopesa bino; bókoba koluka,  mpe bokomona; bókoba kobɛta kɔkɔkɔ, mpe bakofungolela bino. ## .
Mpo moto nyonso oyo asɛngaka azwaka,  mpe moto nyonso oyo alukaka amonaka, mpe moto nyonso oyo azali kobɛta kɔkɔkɔ bakofungolela ye. ## .
Ya solo, tata nani na kati na bino oyo soki mwana na ye  asɛngi mbisi, akopesa ye mbala mosusu nyoka na esika ya mbisi? ## .
To soki mpe asɛngi maki, akopesa ye nkotó? ## .
Yango wana, soki bino, atako bozali bato mabe, boyebi kopesa bana na bino makabo ya malamu,  bongo Tata na likoló akopesa te baoyo bazali kosɛnga ye elimo santu  koleka?” ## .
Na nsima, azalaki kobimisa demo moko oyo asalaka ete moto alobaka te.  Ntango demo wana abimaki, moto yango alobaki. Mpe ebele ya bato bakamwaki. ## .
Kasi bato mosusu na kati na bango balobaki ete: “Azali kobimisa bademo na nguya ya Beelezebube mokonzi ya bademo.” ## .
Nzokande, bamosusu, mpo na komeka ye, babandaki koluka apesa bango elembo  oyo euti na likoló. ## .
Lokola ayebaki makanisi  na bango, alobaki na bango ete: “Bokonzi nyonso oyo ekabwani na kati na yango moko ebebaka, mpe ndako oyo ekabwani na kati na yango moko ekweaka. ## .
Bongo soki Satana mpe akabwani na kati na ye moko, bokonzi na ye ekotɛlɛma ndenge nini?  Mpo bozali koloba ete nazali kobimisa bademo na nguya ya Beelezebube. ## .
Soki nazali kobimisa bademo na nguya ya Beelezebube, bongo bana na bino  bazali kobimisa bango na nguya ya nani? Yango wana bango bakosambisa bino. ## .
Kasi soki ezali na mosapi ya Nzambe  nde nazali kobimisa bademo, bokonzi ya Nzambe eleki bino kaka boye. ## .
Soki moto moko ya makasi,  oyo azali na bibundeli, azali kokɛngɛla ndako na ye, eloko moko te ekokómela biloko na ye. ## .
Kasi ntango moto oyo aleki ye na makasi  ayei kobunda na ye mpe alongi ye,  akokamata bibundeli na ye nyonso oyo azalaki kotyela motema, mpe akokabola biloko oyo abɔtɔlaki ye. ## .
Moto oyo azali na ngámbo na ngai te azali monguna na ngai, mpe moto oyo azali kosangisa elongo na ngai te azali kopanza. ## .
“Ntango elimo moko ya mbindo ebimi na moto, elekaka koluka esika ya kopema na bisika ekauká, mpe na nsima, soki ezwi ata esika moko te, ekoloba ete: ‘Nakozonga na ndako na ngai epai nabimaki.’ ## .
Mpe ntango ekómi kuna, ekuti bakɔmbɔli yango mpe ekómi kitoko. ## .
Bongo ekei kokamata bilimo mosusu nsambo  oyo eleki yango na mabe, mpe nsima ya kokɔta na kati, bilimo yango efandi kuna; mpe moto wana akómaka mabe koleka ndenge oyo azalaki liboso.” ## .
Nzokande ntango azalaki koloba makambo wana mwasi moko na kati ya ebele ya bato atombolaki mongongo na ye mpe alobaki na ye ete: “Esengo na libumu  oyo ememaki yo mpe na mabɛlɛ oyo omɛlaki!” ## .
Kasi ye alobaki ete: “Te, Esengo nde na baoyo bazali koyoka liloba ya Nzambe mpe kotosa yango!” ## .
Ntango ebele ya bato basopanaki mingi, abandaki koloba ete: “Libota oyo ezali libota moko ya mabe; ezali koluka elembo.  Kasi bakopesa yango elembo moko te longola kaka elembo ya Yona. ## .
Mpo lokola Yona  akómelaki bato ya Ninive elembo, Mwana ya moto mpe akozala elembo mpo na libota oyo. ## .
Mokonzi-mwasi  ya sudi akosekwa na Mokolo ya Kosambisama esika moko na bato ya libota oyo mpe akokweisa bango; mpamba te autaki na nsuka ya mabele ayei koyoka bwanya ya Salomo, kasi talá! moto oyo aleki  Salomo azali awa. ## .
Bato ya Ninive bakosekwa esika moko na libota oyo na Mokolo ya Kosambisama mpe bakokweisa yango; mpamba te babongolaki motema na oyo Yona asakolaki;  kasi talá! moto oyo aleki  Yona azali awa. ## .
Nsima ya kopelisa mwinda, moto atyaka yango, na libulu to na ekɔlɔ ya komekela te, kasi likoló ya etɛlɛmiselo ya miinda,  mpo baoyo bazali kokɔta bámona pole. ## .
Mwinda ya nzoto ezali liso na yo. Ntango liso na yo ezali alima, nzoto na yo mobimba mpe ezali kongɛnga;  kasi ntango yango ezali mabe, nzoto na yo mpe ezali molili. ## .
Yango wana, zalá na bokɛngi. Mbala mosusu pole oyo ezali na kati na yo ezali molili. ## .
Yango wana, soki nzoto na yo mobimba ezali kongɛnga mpe ata eteni moko te ezali na molili, yango mobimba ekongɛnga  se ndenge mwinda engɛngaka ntango epesaka yo pole.” ## .
Ntango asilisaki koloba bongo, Mofarisai moko abengaki ye akende kolya  epai na ye. Bongo akɔtaki mpe afandaki na mesa. ## .
Nzokande, Mofarisai wana akamwaki komona ete ye asukolaki mabɔkɔ te  liboso ya kolya bilei ya midi. ## .
Kasi Nkolo alobaki na ye ete: “Nzokande bino Bafarisai, bopɛtolaka libándá ya kɔpɔ mpe ya saani, kasi mitema  na bino etondi na kopunza mpe na mabe. ## .
Bazoba! Moto oyo asalaki libándá  asalaki mpe kati, boye te? ## .
Kasi bópesa makabo ya motema mawa  nde biloko oyo ezali na motema, mpe talá! biloko na bino mosusu nyonso ekokóma pɛto. ## .
Kasi mawa na bino Bafarisai, mpamba te bopesaka moko ya bandambo zomi  ya manti mpe ya peganono mpe ya ndunda mosusu nyonso,* kasi bozali koleka pembeni ya bosembo mpe bolingo ya Nzambe! Bosengelaki kosala makambo oyo, mpe kobosana te makambo mosusu wana. ## .
Mawa na bino Bafarisai, mpamba te bolingaka bakiti ya liboso na basinagoga mpe bambote na bazando! ## .
Mawa na bino, mpamba te bozali lokola malita wana oyo ezali komonana te, mpe bato batambolaka likoló na yango mpe bayebaka yango te!” ## .
Moko ya baoyo bayebi Mibeko malamumalamu  azongiselaki ye ete: “Moteyi, lokola ozali koloba makambo wana ozali mpe kofinga biso.” ## .
Bongo alobaki ete: “Mawa mpe na bino baoyo boyebi Mibeko malamumalamu, mpamba te bozali komemisa bato mikumba ya kilo, kasi bino moko bosimbaka mikumba yango ata na mosapi te! ## .
“Mawa na bino, mpamba te botongaka malita ya basakoli, kasi bankɔkɔ na bino nde babomaki bango! ## .
Ya solo boyebi malamu misala ya bankɔkɔ na bino kasi atako bongo bozali kondima  yango, mpamba te bango babomaki  basakoli kasi bino bozali kotonga malita na bango. ## .
Yango wana mpe bwanya  ya Nzambe elobaki ete: ‘Nakotindela bango basakoli ná bantoma, mpe bakoboma mpe bakonyokola bamosusu na kati na bango, ## .
mpo básɛnga libota oyo makila ya basakoli  nyonso oyo esopamá banda na ebandeli ya mokili, ## .
banda na makila ya Abele  tii na makila ya Zekaria,  oyo abomamaki na katikati ya etumbelo mpe ndako.’  Ya solo, nazali koyebisa bino, bakosɛnga yango na libota oyo. ## .
“Mawa na bino baoyo boyebi Mibeko malamumalamu, mpamba te bolongoli fungola ya boyebi;  bino moko bokɔtaki te, mpe baoyo bazalaki kokɔta bokangelaki bango nzela!” ## .
Bongo ntango abimaki kuna bakomeli ná Bafarisai bayelaki ye elóló mpe babandaki kotunatuna ye mituna ya makambo mosusu, ## .
bazalaki kotyela ye motambo,  mpo na kozwa  likambo moko na monɔkɔ na ye. ## .
