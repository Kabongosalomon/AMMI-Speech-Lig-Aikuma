Nzokande Atalia  mama ya Ahazia  amonaki ete mwana na ye asili kokufa. Bongo atɛlɛmaki mpe abomaki bana nyonso ya mokonzi. ## .
Kasi Yehosheba  mwana mwasi ya mokonzi Yehorame, ndeko ya Ahazia, azwaki Yehoashe  mwana ya Ahazia mpe ayibaki ye; alongolaki ye na kati ya bana ya mokonzi oyo basengelaki kobomama, ɛɛ, ye ná mwasi oyo azalaki komɛlisa ye, akɔtisaki bango na shambrɛ ya kati esika balalaka, mpe babombaki  ye mosika na miso ya Atalia, mpe abomamaki te. ## .
Mpe azalaki ye ná mwasi yango na kati ya ndako ya Yehova, na esika ya kobombama, mbula motoba, wana Atalia azalaki koyangela mokili. ## .
Mpe na mbula ya nsambo, Yehoyada  atindaki bato bázwa bakonzi ya bato nkama nkama kati na Bakari  oyo bazalaki kokɛngɛla mokonzi, mpe kati na bapoti-mbangu,  mpe amemaki bango epai na ye na ndako ya Yehova; mpe asalaki kondimana  ná bango mpe alapisaki bango ndai  na ndako ya Yehova; nsima na yango, amonisaki bango mwana ya mokonzi. ## .
Mpe apesaki bango lisusu mitindo na maloba oyo: “Talá likambo bokosala: moko ya bituluku na bino misato ekoya na sabata mpe ekobatela malamu ndako ya mokonzi; ## .
mpe moko ya bituluku yango misato ekozala na Porte  ya Moboko, mpe moko ya bituluku yango misato ekozala na porte nsima ya bapoti-mbangu; mpe bokobatela malamu ndako,  bato na bato na ngala na bango. ## .
Mpe bituluku mibale kati na bino oyo esengeli kobima nyonso na sabata ekotikala, mpe basengeli kobatela malamu ndako ya Yehova, mpo na bolamu ya mokonzi. ## .
Mpe bosengeli kozinga mokonzi bipai nyonso, moto na moto na bibundeli na ye na lobɔkɔ; mpe moto nyonso oyo akokɔta na milɔngɔ akobomama. Mpe bókoba kozala elongo na mokonzi ntango azali kobima mpe ntango azali kokɔta.” ## .
Mpe bakonzi ya bato nkama nkama  basalaki na kolanda mitindo nyonso oyo nganga-nzambe Yehoyada apesaki. Na yango, bazwaki, moto na moto, bato na ye oyo bazalaki kokɔta na sabata,  elongo na baoyo bazalaki kobima na sabata, mpe na nsima bakɔtaki epai ya nganga-nzambe Yehoyada. ## .
Bongo nganga-nzambe apesaki bakonzi ya bato nkama nkama makɔnga mpe banguba ya zolongano ya Mokonzi Davidi, oyo ezalaki na ndako ya Yehova. ## .
Mpe bapoti-mbangu  batɛlɛmaki kaka, moto na moto na bibundeli na ye na lobɔkɔ, banda na ngámbo ya lobɔkɔ ya mobali ya ndako kino na ngámbo ya lobɔkɔ ya mwasi ya ndako, pene na etumbelo  mpe pene na ndako, bipai nyonso penepene na mokonzi. ## .
Na nsima, abimisaki mwana  ya mokonzi libándá mpe alatisaki ye motole  mpe atyaki Litatoli  likoló na ye; bongo bakómisaki ye mokonzi  mpe batyaki ye mafuta.  Mpe babandaki kobɛta mabɔkɔ  mpe koloba: “Mokonzi azala na bomoi!” ## .
Ntango Atalia ayokaki lokito ya bato bazali kopota mbangu, na mbala moko ayaki epai ya bato na ndako ya Yehova. ## .
Bongo amonaki, mpe talá, mokonzi ye wana atɛlɛmi pene na likonzí  lokola momeseno, mpe bakapita ná bakelelo  penepene na mokonzi, mpe bato nyonso ya mokili yango bazali kosepela  mpe koyula bakelelo. Na mbala moko, Atalia  apasolaki bilamba na ye mpe abandaki koganga: “Likita mabe! Likita mabe!” ## .
Kasi nganga-nzambe Yehoyada apesaki bakonzi ya bato nkama nkama mitindo, baoyo batyamaki kati na limpinga ya basoda,  mpe alobaki na bango boye: “Bólongola ye na milɔngɔ, mpe moto nyonso oyo akolanda ye, abomama na mopanga!”  Mpo nganga-nzambe alobaki ete: “Abomama na ndako ya Yehova te.” ## .
Na yango, bakangaki ye mpe bakendaki na ye na esika bampunda ekɔtaka  na ndako ya mokonzi,  mpe babomaki ye kuna. ## .
Bongo Yehoyada asalaki kondimana  kati na Yehova  ná mokonzi  mpe bato, mpo bámonisa ete bazali bato ya Yehova; mpe lisusu kati na mokonzi ná bato. ## .
Nsima na yango, bato nyonso ya mokili bayaki na ndako ya Baala mpe bakweisaki bitumbelo na ye;  mpe babukaki mpenza bikeko na ye,  mpe babomaki Matane,  nganga-nzambe ya Baala, liboso ya bitumbelo yango. ## .
e nganga-nzambe atyaki bakɛngɛli mpo na kobatela ndako ya Yehova. ## .
Lisusu, azwaki bakonzi ya bato nkama nkama mpe Bakari  oyo bazalaki kokɛngɛla mokonzi mpe bapoti-mbangu  ná bato nyonso ya mokili mpo bákamata mokonzi na ndako ya Yehova, bákita na ye; mpe balekaki malɛmbɛmalɛmbɛ na nzela ya porte  ya bapoti-mbangu tii na ndako ya mokonzi; mpe afandaki na kiti  ya bakonzi. ## .
Mpe bato nyonso ya mokili bakobaki kosepela;  mpe engumba ekómaki na kimya; mpe babomaki Atalia na mopanga na ndako ya mokonzi. ## .
