Ee ekólo oyo ezali koyoka nsɔni te,  bóyangana, ɛɛ, bósala liyangani. ## .
Liboso mobeko ebota likambo,  liboso mokolo yango eleka lokola mposo ya blé ya kokauka, liboso nkanda ya kongala ya Yehova eyela bino,  liboso mokolo ya nkanda ya Yehova eyela bino, ## .
bóluka Yehova,  bino nyonso bato ya komikitisa ya mabele,  oyo botosi ekateli na Ye ya lisambisi. Bóluka boyengebene,  bóluka komikitisa.  Ntango mosusu  bokobombama na mokolo ya nkanda ya Yehova. ## .
Mpo Gaza ekokóma engumba oyo basundolá;  mpe Ashekelone ekotikala mpamba.  Na midi bakobengana  Ashedode;  mpe bakopikola Ekrone. ## .
“Mawa na baoyo bafandaka na etúká ya mbu, ekólo ya bato ya Kerete!  Liloba ya Yehova etɛmɛli bino. Ee Kanana, mokili ya Bafilistia, nakobebisa yo, mpe moto ata moko te akofanda wana. ## .
Mpe etúká ya mbu ekokóma esika ya koleisa banyama matiti,  oyo ezali na mabulu ya mai ya babateli ya mpate mpe mapango ya mabanga ya bampate. ## .
Mpe ekokóma etúká ya bato ya ndako ya Yuda oyo bakotikala.  Bakolya kuna. Bakomitanda na mpokwa na bandako ya Ashekelone. Mpo Yehova Nzambe na bango akotyela bango likebi,  ya solo mpenza, akozongisa bato na bango oyo bakangamaki.” ## .
“Nayoki kotuka oyo euti na Moabe  mpe maloba ya kofinga ya bana ya Amone,  oyo basaleli mpo básambwisa bato na ngai mpe bazali se kotombolela teritware na bango mapeka. ## .
Yango wana, lokola nazali solo na bomoi,”  yango nde liloba ya Yehova ya mampinga, Nzambe ya Yisraele, “Moabe akokóma mpenza lokola Sodoma,  mpe bana ya Amone  lokola Gomora, esika oyo etondi na matiti ya nsendensende, libulu ya mungwa, mpe esika oyo etikali mpamba, mpo na ntango oyo etyami ndelo te.  Bato na ngai oyo bakotikala bakopunza bango, mpe bato ya ekólo na ngai oyo bakotikala bakokóma bankolo na bango. ## .
Wana nde eloko bakozwa mpo na lolendo na bango,  mpamba te basambwisaki bato ya Yehova ya mampinga mpe bakobaki kotombolela bango mapeka. ## .
Yehova akoyokisa bango nsɔmɔ;  mpamba te akokɔndisa banzambe nyonso ya mabele,  mpe bato bakogumbamela ye,  moto na moto na esika na ye, bisanga nyonso ya bikólo. ## .
“Bino mpe, bato ya Etiopi,  bokobomama na mopanga na ngai. ## .
“Mpe akosembola lobɔkɔ na ye na ngámbo ya nɔrdi, mpe akobebisa Asiri.  Mpe akokómisa Ninive esika oyo etikali mpamba,  etúká oyo ezangá mai lokola esobe. ## .
Mpe bitonga, ɛɛ, banyama nyonso ya zamba ya ekólo moko ekomitanda kuna na kati.  Libeki ná iko  ekolala butu mobimba na katikati ya mitó ya makonzí na yango.  Mongongo moko ekoyemba ntango nyonso na lininisa. Libebi ekozala na monɔkɔ ya ndako; mpamba te akobakola mpenza mabaya kitoko oyo ezipi bifelo. ## .
Talá engumba ya bisengo oyo ezalaki kofanda na kimya,  oyo ezalaki koloba na motema na yango: ‘Ngai nde, mpe moto mosusu azali te.’  Ee talá ndenge ekómi eloko ya kokamwa, esika banyama ya zamba ekomitanda! Moto nyonso oyo akoleka pene na yango akobɛta piololo; akoningisa lobɔkɔ.” ## .
