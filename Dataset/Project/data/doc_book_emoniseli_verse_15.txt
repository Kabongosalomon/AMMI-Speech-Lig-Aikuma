Mpe namonaki na likoló elembo  mosusu, ya monene mpe ya kokamwa: baanzelu nsambo  bazalaki na malɔzi nsambo.  Wana nde malɔzi ya nsuka, mpo na nzela na yango nkanda  ya Nzambe ekokóma na nsuka. ## .
Mpe namonaki eloko oyo ezalaki lokola mbu  ya talatala oyo esangani na mɔtɔ, mpe bato oyo balongi  nyama mabe mpe elilingi na yango  mpe motángo  ya nkombo na yango batɛlɛmi pene na mbu yango ya talatala,  bazali na banzɛnzɛ  ya Nzambe. ## .
Mpe bazali koyemba loyembo ya Moize  moombo ya Nzambe mpe loyembo ya Mwana-Mpate,  balobi: ## .
ehova Nzambe, Mozwi-ya-Nguya-Nyonso,  misala na yo ezali minene mpe ezali kokamwisa.  Mokonzi ya seko,  banzela na yo ezali boyengebene mpe solo. ## .
Nani akobanga mpenza yo te,  Yehova,  mpe akopesa nkombo na yo nkembo te,  mpo kaka yo moko nde ozali sembo?  Mpo bikólo nyonso bakoya kosambela liboso na yo,  mpo boyengebene ya mibeko na yo emonani polele.” ## .
Mpe nsima ya makambo wana namonaki, mpe esika mosantu ya hema  ya litatoli  efungwamaki na likoló, ## .
mpe baanzelu nsambo  oyo bazalaki na malɔzi nsambo  babimaki na esika mosantu, balati lini  ya pɛto, ya ngɛlingɛli mpe balati mikaba ya wolo na ntolo na bango. ## .
Mpe moko ya bikelamu minei ya bomoi  apesaki baanzelu nsambo wana mabakuli ya wolo oyo etondi na nkanda ya Nzambe,  oyo azali na bomoi libela na libela. ## .
Mpe esika mosantu etondaki na milinga mpo na nkembo ya Nzambe  mpe mpo na nguya na ye, mpe moto moko te akokaki kokɔta na esika mosantu tii ntango malɔzi yango nsambo  ya baanzelu wana nsambo esukaki. ## .
