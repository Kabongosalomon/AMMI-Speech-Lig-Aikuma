Mpe Rehoboame  akendaki na Shekeme,  mpo ezalaki na Shekeme nde Bayisraele nyonso bayaki mpo na kokómisa ye mokonzi. ## .
Mpe esalemaki boye: ntango kaka Yeroboame  mwana ya Nebate ayokaki likambo yango, wana azalaki naino na Ezipito,  (mpamba te akimaki mokonzi Salomo,) na mbala moko Yeroboame alongwaki na Ezipito, azongi. ## .
Bongo batindaki bato bábenga ye, mpe Yeroboame ná Yisraele mobimba bayaki mpe balobaki na Rehoboame boye: ## .
“Tata na yo akómisaki ekanganeli na biso makasi;  sikoyo yo, lɛmbisá mosala makasi ya tata na yo mpe ekanganeli ya kilo  oyo atyelaki biso, mpe tokosalela yo.” ## .
Bongo alobaki na bango boye: “Bózela mikolo misato. Na nsima, bózongela ngai.” Bongo bato bakendaki. ## .
Mpe Mokonzi Rehoboame abandaki kosala likita  ná mikóló oyo bazalaki kosalela tata na ye Salomo ntango azalaki naino na bomoi, alobaki ete: “Toli nini bokopesa mpo napesa bato oyo eyano?” ## .
Na yango, balobaki na ye boye: “Soki olakisi ete ozali malamu na bato oyo mpe osepelisi mpenza bango mpe ya solo olobi na bango maloba ya kitoko,  bango mpe bakokóma mpenza basaleli na yo libela.” ## .
Kasi ye atikaki toli  ya mikóló, oyo bapesaki ye, mpe ayaki kosala likita na bilenge oyo bakolaki esika moko na ye,  baoyo bazalaki kosalela ye. ## .
Bongo alobaki lisusu na bango boye: “Toli nini bokopesa  mpo tópesa eyano na bato oyo balobi na ngai ete: ‘Lɛmbisá ekanganeli oyo tata na yo atyelaki biso’?” ## .
Bongo bilenge oyo bakolaki esika moko na ye balobaki na ye boye: “Talá oyo okoloba na bato oyo balobi na yo ete: ‘Tata na yo ayeisaki ekanganeli na biso kilo, kasi yo, lɛmbiselá biso yango’; talá oyo okoloba na bango:  ‘Mosapi na ngai ya moke ekozala mpenza monene koleka loketo ya tata na ngai. ## .
Mpe sikoyo, tata na ngai amemisaki bino ekanganeli moko ya kilo, kasi ngai, nakobakisa ekanganeli na bino.  Tata na ngai apesaki bino etumbu na fimbo, kasi ngai, ekozala nde na fimbo oyo ezali na bitubeli.’” ## .
Bongo Yeroboame ná bato nyonso bayaki epai ya Rehoboame na mokolo ya misato, ndenge mokonzi alobaki ete: “Bózongela ngai na mokolo ya misato.” ## .
Bongo mokonzi apesaki bango eyano na maloba makasi.  Ndenge wana nde Mokonzi Rehoboame atikaki toli  ya mikóló, ## .
mpe alobaki na bango, ndenge bilenge bapesaki toli  ete: “Nakokómisa ekanganeli na bino kilo koleka, mpe ngai, nakobakisa yango. Tata na ngai apesaki bino etumbu na fimbo, kasi ngai, ekozala nde na fimbo oyo ezali na bitubeli.” ## .
Mpe mokonzi ayokelaki bato te; mpamba te Nzambe ya solo nde azalaki kobongola makambo,  mpo Yehova akokisa liloba na ye  oyo alobaki na Yeroboame mwana ya Nebate  na nzela ya Ahiya  Moshilo. ## .
Nde Yisraele mobimba, lokola mokonzi ayokelaki bango te, bato bayanolaki mokonzi boye: “Likabo nini tozali na yango na makambo etali Davidi?  Mpe tozali na libula moko te na makambo etali mwana ya Yese.  Ee Yisraele, kende moto na moto epai ya banzambe na yo!  Sikoyo, talelá makambo ya ndako na yo moko, Ee Davidi.”  Na yango, Yisraele mobimba ebandaki kokende na bahema na yango. ## .
Kasi Rehoboame akobaki koyangela bana ya Yisraele oyo bazalaki kofanda na bingumba ya Yuda. ## .
Na nsima, Mokonzi Rehoboame atindaki Hadorame,  oyo azalaki mokonzi ya bato oyo babengisami mpo na kosala misala na makasi, kasi bana ya Yisraele babambaki ye mabanga  mpe akufaki. Mpe Mokonzi Rehoboame azwaki kaka nzela ya komata na likalo na ye mpe kokima tii na Yerusaleme. ## .
Mpe Bayisraele batombokelá  ndako ya Davidi tii na mokolo ya lelo. ## .
