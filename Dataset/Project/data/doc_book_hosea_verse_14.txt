“Ee Yisraele, zongelá Yehova Nzambe na yo,  mpamba te obɛti libaku na libunga na yo. ## .
Bóya na maloba mpe bózongela Yehova.  Bóloba na ye bino nyonso ete: ‘Limbisá libunga;  mpe ndimá oyo ezali malamu, mpe mpo na yango, biso tokopesa likabo ya bana-ngɔmbɛ ya mibali ya mbɛbu na biso. ## .
Asiri ekobikisa biso te.  Tokotambola na bampunda te.  Mpe tokoloba lisusu na mosala ya mabɔkɔ na biso te ete: “Ee Nzambe na biso!” mpamba te na nzela na yo nde bayokelaka mwana oyo tata akufá mawa.’ ## .
“Nakosilisa maladi na bango ya kozanga bosembo.  Nakolinga bango ndenge ngai moko nasepeli,  mpamba te nkanda na ngai elongwe epai na ye. ## .
Nakokóma lokola mamwɛ mpo na Yisraele.  Akobimisa fololo lokola lísi, mpe akopika misisa na ye lokola nzete ya Libá. ## .
Mwa milona na ye ekobima, mpe lokumu na ye ekokóma lokola oyo ya nzete ya olive,  mpe nsolo na ye ekozala lokola oyo ya nzete ya Libá. ## .
Bakofanda lisusu na elili na ye.  Bakobota mbuma, mpe bakobimisa nkasa ya sika lokola nzete ya vinyo.  Ekaniseli na ye ekozala lokola vinyo ya Libá. ## .
“Efraime akoloba boye: ‘Ngai ná bikeko likambo nini lisusu?’ ## .
a solo, ngai nakoyanola mpe nakokoba kotala ye.  Nazali lokola nzete ya jenevriye oyo etondi na nkasa.  Basengeli kozwela yo mbuma nde epai na ngai.” ## .
Nani azali moto ya bwanya, mpo akanga ntina ya makambo oyo?  Moto ya mayele, mpo ayeba yango?  Mpamba te banzela ya Yehova ezali alima,  mpe bayengebene nde bakotambola wana;  kasi bato oyo babukaka mibeko bakobɛta libaku wana. ## .
