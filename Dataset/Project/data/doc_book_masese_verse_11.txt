Emekeli-kilo ya bokosi ezali eloko oyo Yehova ayiná,  kasi libanga ya mobimba mpo na komeka kilo esepelisaka ye. ## .
Lofundo eyei? Boye nsɔni ekoya;  kasi bwanya ezali elongo na bato ya bopɔlɔ. ## .
Bosembo ya bato ya kolongobana nde ekambaka bango,  kasi bongolabongola ya bakosi ekopunza bango. ## .
Biloko ya motuya ekozala na litomba moko te na mokolo ya nkɛlɛ,  kasi boyengebene nde ekobikisa na liwa. ## .
Boyengebene ya moto oyo azangi mbeba nde ekosembola nzela na ye,  kasi moto mabe akokwea na mabe na ye moko. ## .
Boyengebene ya bato ya kolongobana nde ekobikisa bango,  kasi bakosi bakokangama na mposa na bango moko. ## .
Ntango moto mabe akufi, elikya na ye ekufi;  ata mpe eloko ya kozela oyo etongami likoló ya nguya ekufi. ## .
Moyengebene nde abikisami na mpasi,  mpe moto mabe akɔti na esika na ye. ## .
Na monɔkɔ na ye, mopɛngwi abebisaka moninga na ye,  kasi bayengebene babikisami na boyebi. ## .
Mpo na motema malamu ya bayengebene, sité ezalaka na esengo makasi,  kasi ntango bato mabe bakufi, koganga ya esengo ezalaka. ## .
Mpo na lipamboli ya bato ya kolongobana, sité etombolamaka,  kasi ebukanaka mpo na monɔkɔ ya bato mabe. ## .
Moto oyo azali na motema te atyoli moninga na ye,  kasi moto oyo azali na bososoli mingi afandaka nyɛɛ. ## .
Moto oyo azali kotambolatambola mpo na kokosela bato makambo  abimisaka makambo oyo elobami na nkuku,  kasi moto oyo azali na elimo ya sembo abombaka likambo. ## .
Ntango likoki ya koyeba kotambwisa makambo ezali te, bato bakweaka;  kasi lobiko ezali soki bapesi-toli bazali ebele. ## .
Moto akomona mpenza mpasi soki amipesaki ndanga mpo na mopaya,  kasi ye oyo ayinaka kopesana lobɔkɔ mpo na koyokana azangaka mitungisi. ## .
Mwasi ya boboto nde oyo asimbaka nkembo;  kasi banyokoli basimbaka nde bomɛngo. ## .
Moto ya motema boboto asalelaka molimo na ye moko makambo oyo epesaka mbano,  kasi moto ya nko amemelaka nzoto na ye moko mpasi. ## .
Moto mabe azwaka lifuti ya lokuta,  kasi moto oyo alonaka boyengebene azwaka litomba ya solosolo. ## .
Ye oyo atɛlɛmi ngwi mpo na boyengebene azali kokende na bomoi,  kasi ye oyo azali kolanda oyo ezali mabe azali kokende na liwa na ye moko. ## .
Baoyo motema na bango etɛngamá bazali eloko oyo Yehova ayiná,  kasi baoyo bazangi mbeba na nzela na bango basepelisaka ye. ## .
Atako lobɔkɔ esimbani na lobɔkɔ, moto mabe akozanga kozwa etumbu te;  kasi bana ya bayengebene bakobika mpenza. ## .
Lokola lopɛtɛ ya wolo ya kotya na zolo, oyo batye na zolo ya ngulu, mwasi ya kitoko, oyo atiki nzela ya mayele azali ndenge wana. ## .
Mposa ya bayengebene ezalaka mpenza malamu;  elikya ya bato mabe ezalaka nkɛlɛ. ## .
Moto mosusu apalanganisaka kasi biloko na ye ebakisamaka;  moto mosusu mpe aboyaka kosala oyo ezali malamu, asukaka kaka na kokelela. ## .
Molimo oyo ekabaka ekokóma mafutamafuta,  mpe moto oyo amwangiselaka bato mosusu mai mingi, ye mpe bakomwangisela ye mai mingi. ## .
Ye oyo aboyaka kopesa mbuma—bato bakolakela ye mabe, kasi motó ya moto oyo atikaka básomba yango ezwaka lipamboli. ## .
Ye oyo alukaka bolamu akokoba koluka kondimama;  nde ye oyo alukaka mabe, yango ekoyela ye. ## .
Ye oyo atye motema na bomɛngo na ye—akokwea;  kasi bayengebene bakokóma ebele lokola nkasa ya nzete. ## .
Moto nyonso oyo amemeli ndako na ye moko mpasi  akozwa mopɛpɛ;  mpe zoba akozala mosaleli ya moto oyo azali na bwanya na motema. ## .
Mbuma ya moyengebene nde nzete ya bomoi,  mpe ye oyo azwi milimo azali moto ya bwanya. ## .
Talá! Moyengebene—akozwa lifuti na mabele.  Ekozala boni mpo na moto mabe ná mosumuki! ## .
