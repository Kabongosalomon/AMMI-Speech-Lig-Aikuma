“Ngai nazali nzete ya vinyo ya solosolo,  mpe Tata na ngai azali mosali-bilanga. ## .
Etape nyonso oyo ezali na ngai, oyo ebotaka mbuma te, alongolaka yango,  mpe nyonso oyo ebotaka mbuma, apɛtolaka  yango, mpo ebota mbuma mingi lisusu. ## .
Bino bosili kopɛtolama mpo na liloba oyo nalobaki na bino. ## .
Bótikala na bomoko elongo na ngai, mpe ngai na bomoko elongo na bino.  Lokola etape ekoki kobota mbuma yango moko te kozanga kokangama na nzete ya vinyo, bino mpe ndenge moko bokoki kobota mbuma te, soki botikali na bomoko elongo na ngai te. ## .
Ngai nazali nzete ya vinyo, bino bozali bitape. Moto oyo atikali na bomoko elongo na ngai, mpe ngai na bomoko elongo na ye, moto wana akobota mbuma mingi;  mpo, soki botiki ngai, bokoki kosala eloko moko te. ## .
Soki moto atikali na bomoko elongo na ngai te, akobwakama lokola etape mpe akokauka; mpe basangisaka bitape wana mpe babwakaka yango na mɔtɔ mpe ezikaka. ## .
Soki botikali na bomoko elongo na ngai mpe soki maloba na ngai efandi na kati na bino, bósɛnga eloko nyonso oyo bolingi mpe ekosalema mpo na bino. ## .
Tata na ngai azali kozwa nkembo na likambo oyo: bókoba kobota mbuma mingi mpe kolakisa mpenza ete bozali bayekoli na ngai. ## .
Kaka ndenge Tata alingi ngai mpe ngai nalingi bino,  bótikala na kati ya bolingo na ngai. ## .
Soki botosi mitindo na ngai,  bokotikala na kati ya bolingo na ngai, ndenge ngai mpe natosi mitindo ya Tata  mpe natikali na kati ya bolingo na ye. ## .
“Nalobi na bino makambo wana, mpo esengo na ngai ezala na kati na bino mpe esengo na bino etonda mɛkɛ. ## .
Mobeko na ngai yango oyo: bólinganaka ndenge ngai nalingi bino. ## .
Ata moto moko te azali na bolingo koleka oyo, ete moto akaba molimo na ye mpo na baninga na ye. ## .
Bozali baninga na ngai soki bozali kosala makambo oyo nazali kopesa bino mitindo. ## .
Nazali kobenga bino lisusu baombo te, mpo moombo ayebaka te oyo nkolo na ye asalaka. Kasi nabengi bino baninga,  mpo makambo nyonso oyo nayoki epai ya Tata na ngai, nayebisi bino yango. ## .
Bino boponi ngai te, kasi ngai nde naponi bino, mpe natye bino na mosala mpo bókende mpe bókoba kobota mbuma  mpe mpo mbuma na bino ekoba kozala; mpo nyonso oyo bokosɛnga Tata na nkombo na ngai, akopesa bino yango. ## .
“Na makambo wana, nazali kopesa bino mitindo mpo bólinganaka. ## .
Soki mokili eyini bino, boyebi ete eyinaki ngai liboso ya koyina bino. ## .
Soki bozalaki bato ya mokili, mbɛlɛ mokili ezali kolinga eloko na yango.  Lokola bozali bato ya mokili te,  kasi naponi bino na mokili, yango wana mokili ezali koyina bino. ## .
Bókanisaka liloba oyo nalobaki na bino ete: Moombo aleki nkolo na ye te. Soki banyokolaki ngai, bakonyokola mpe bino;  soki batosaki liloba na ngai, bakotosa mpe oyo ya bino. ## .
Kasi bakosala bino makambo nyonso wana mpo na nkombo na ngai, mpo bayebi te moto oyo atindaki ngai. ## .
Soki nayaki koloba na bango te, mbɛlɛ bazali na lisumu te;  kasi sikoyo bazali na likambo ya komilongisa te mpo na lisumu na bango. ## .
Moto oyo azali koyina ngai azali mpe koyina Tata na ngai. ## .
Soki nasalaki te na kati na bango misala oyo ata moto moko te asalá,  mbɛlɛ bazali na lisumu te;  kasi sikoyo bamoni mpe bayini ná ngai ná Tata na ngai. ## .
Kasi ezali mpo liloba oyo ekomamá na Mibeko na bango ekokisama ete: ‘Bayinaki ngai kaka mpamba.’ ## .
Ntango mosungi akoya, oyo nakotinda uta na Tata,  elimo ya solo, oyo euti na Tata, ye akopesa litatoli mpo na ngai; ## .
mpe bino, na ngala na bino, bosengeli kopesa litatoli,  mpo bozali elongo na ngai banda ntango nabandaki. ## .
