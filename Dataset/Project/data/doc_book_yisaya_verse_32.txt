Talá! Mokonzi  moko akoyangela mpo na boyengebene;  bongo bankumu  bakoyangela mpo na bosembo. ## .
Mpe mokomoko akozala mpenza lokola esika ya komibomba mpo na kokima mopɛpɛ mpe esika ya kobombana mpo na kokima mbula ya mopɛpɛ makasi,  lokola mikɛli ya mai na mokili oyo ezangá mai,  lokola elili ya libanga monene na mokili oyo ekauká. ## .
Mpe miso ya baoyo bazali komona ekokangama te, mpe matoi ya baoyo bazali koyoka ekotya likebi. ## .
Mpe motema ya baoyo basalaka makambo mbangumbangu ekotya likebi na boyebi,  mpe ata lolemo ya bato ya likukuma ekowela koloba makambo polele. ## .
Bakobenga zoba mokabi lisusu te; bongo moto oyo asilá nsɔni, bakoloba te ete azali moto ya lokumu; ## .
mpo zoba akoloba makambo ya bozoba,  mpe motema na ye ekokana kosala makambo oyo eyokisaka mpasi,  mpo na kopɛngwa  mpe kolobela Yehova makambo ya bokosi, mpo na kotika molimo ya moto oyo azali na nzala libumu polele,  mpe azali kotika moto oyo azali na mposa ya mai azanga eloko ya komɛla. ## .
Bongo moto oyo asilá nsɔni, bisaleli na ye ezali mabe;  apesi toli mpo na misala ya etamboli ya nsɔni,  mpo na kobebisa bato ya mpasi na maloba ya lokuta,  ata ntango mobola azali koloba oyo ezali sembo. ## .
Bongo mokabi apesi toli mpo na makambo ya bokabi; mpe akotɛlɛma mpo na makambo ya bokabi. ## .
“Bino basi oyo bofandi na kimya, bótɛlɛma, bóyoka mongongo na ngai!  Bótya litoi na maloba na ngai, bino bana basi oyo bozali komitungisa te! ## .
Na mbula moko na mwa mikolo, bino baoyo bozali komitungisa te bokotungisama,  mpo mosala ya kobuka mbuma ya vinyo ekosila kasi mbuma moko te oyo ebukami ekolɔkɔtama. ## .
Bino basi oyo bozali na kimya, bólɛnga! Bino oyo bozali komitungisa te, bótungisama! Bólongola bilamba mpe bótikala bolumbu, mpe bókanga ngɔtɔ na loketo. ## .
Bómibɛtabɛta na ntolo na kolela  mpo na bilanga ya kitoko,  mpo na nzete ya vinyo oyo ebotaka mbuma. ## .
Na mabele ya bato na ngai, kaka nzubɛ, banzete mike ya nzubɛnzubɛ, nde ezali kobima,  mpo ezali na bandako nyonso oyo ezali kosepela mingi, ɛɛ, na engumba ya esengo makasi. ## .
Mpo babosani ndako molai ya kofanda,  babosani yikiyiki ya engumba; Ofele  mpe linɔ́ngi ya mosɛnzɛli ekómi bisobe mpamba, ekómi esika oyo bazɛbrɛ ezali kosepela makasi mpo na ntango oyo etyami ndelo te, esika ya koleisa bitonga matiti; ## .
kino bakosopela biso elimo uta na likoló,  mpe esobe ekokóma lokola elanga ya banzete ya mbuma, mpe elanga ya banzete ya mbuma ekotalelama lokola zamba mpenza. ## .
“Mpe bosembo ekofanda mpenza na esobe, mpe boyengebene ekofanda na elanga ya mbuma. ## .
Mpe mosala ya boyengebene ya solo ekokóma mpenza kimya;  mpe mbuma ya boyengebene ya solo ekokóma kimya mpe libateli mpo na ntango oyo etyami ndelo te. ## .
Mpe bato na ngai bakofanda mpenza na esika ya kimya mpe na bisika ya kofanda oyo moto akobanga ata moke te mpe na bisika ya kopema oyo ezangi mitungisi. ## .
Mpe mbula ya mabanga ekobɛta ntango zamba ekokwea  mpe engumba ekokitisama mpenza kokitisama. ## .
“Esengo na bino baoyo bozali kolona mboto pembenipembeni ya mai,  na ndenge bozali kotinda ngɔmbɛ ná mpunda.” ## .
