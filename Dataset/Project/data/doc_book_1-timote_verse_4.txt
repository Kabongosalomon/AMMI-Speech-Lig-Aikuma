Nzokande, elimo ya Nzambe elobi polele ete na bileko oyo ekoya  bato mosusu bakotika  kondima, bakotya likebi na maloba ya bokosi ya bilimo mabe  mpe na mateya ya bademo, ## .
na bokosi ya bato oyo balobaka lokuta,  oyo batyami elembo lokola oyo ya ebende ya mɔtɔ makasi na lisosoli  na bango; ## .
bazali kopekisa kobala,  kotinda bato báboya bilei  oyo Nzambe azalisá  mpo bato oyo bazali na kondima  mpe bayebi solo na bosikisiki bálya yango na matɔndi. ## .
Mpo biloko nyonso oyo Nzambe azalisá ezali malamu,  mpe eloko moko esengeli koboyama te  soki balei yango na matɔndi, ## .
mpo esantisami na liloba ya Nzambe mpe na libondeli oyo basaleli yango. ## .
Soki opesi bandeko toli oyo okozala mosaleli* malamu mpenza ya Kristo Yesu, oyo aleisi makanisi na ye maloba ya kondima mpe mateya malamu  oyo olandi malamu mpenza. ## .
Kasi boyá masapo ya lokuta  oyo ebebisaka makambo oyo ezali mosantu mpe oyo mibange basi babɛtaka. Lisusu, salá makasi* okóma na ezaleli ya kokangama na Nzambe. ## .
Mpo ngalasisi ya nzoto ezali na litomba na mwa makambo moke; kasi ezaleli ya kokangama na Nzambe  ezali na litomba na makambo nyonso,  mpo yango ezali na elaka ya bomoi ya lelo mpe ya bomoi ya mikolo oyo ezali koya. ## .
Liloba yango ezali sembo mpe ebongi mpenza kondimama. ## .
Yango wana, tozali kosala mosala makasi mpe koboma nzoto,  mpo totye elikya  na biso epai ya Nzambe moko ya bomoi, oyo azali Mobikisi  ya bato ya ndenge nyonso,  mingimingi mpenza ya bato ya sembo. ## .
Kobá kopesa mitindo  wana mpe koteya yango. ## .
Moto atyola bolenge na yo te.  Nzokande, zalá ndakisa  epai ya bato ya sembo  na maloba, na etamboli, na bolingo, na kondima, na bizaleli ya pɛto. ## .
Liboso naya, kobá komipesa na kotánga  liboso ya bato nyonso,  na kolendisa, na koteya. ## .
Komona mpamba te likabo  oyo ezali epai na yo, oyo bapesaki yo na nzela ya esakweli  mpe ntango lisangani ya bankulutu etyelaki yo mabɔkɔ. ## .
Okanisaka malamu mpenza makambo yango;  omipesa mobimba na yango, mpo bato nyonso bámona polele ete ozali kokende liboso. ## .
Omibatela  mpe okeba na mateya  na yo ntango nyonso. Kangamá na makambo yango, mpo soki osali bongo okomibikisa mpe okobikisa bato oyo bazali koyoka yo. ## .
