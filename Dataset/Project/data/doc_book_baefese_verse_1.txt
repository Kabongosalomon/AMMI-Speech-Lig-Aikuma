Paulo, ntoma  ya Kristo Yesu na mokano ya Nzambe,  epai ya basantu oyo bazali na Efese mpe bato ya sembo  oyo bazali na bomoko  elongo na Kristo Yesu: ## .
Boboto monene  mpe kimya  ya Nzambe Tata na biso mpe ya Nkolo Yesu Kristo ezala na bino. ## .
Nzambe mpe Tata ya Nkolo na biso Yesu Kristo apambwama,  mpo apamboli biso  na lipamboli nyonso ya elimo na bisika ya likoló  na bomoko elongo na Kristo, ## .
ndenge mpe aponaki  biso na bomoko elongo na ye liboso ya ebandeli  ya mokili, mpo tózala basantu mpe tózanga mbeba  liboso na ye na kati ya bolingo. ## .
Mpo akanaki liboso  ete akokamata biso mpe akokómisa  biso bana  na ye na nzela ya Yesu Kristo, ndenge mokano na ye elingi, ## .
mpo básanzola  ye mpo na boboto monene na ye  ya nkembo oyo amoniselaki biso na boboto mpenza na nzela ya Mwana na ye ya bolingo. ## .
Mpo na ye tosikolami na nzela ya lisiko na makila  ya moto wana, ɛɛ, tolimbisami  mabunga na biso, na kolanda bomɛngo ya boboto monene na ye. ## .
Atondisaki biso yango mingi na bwanya nyonso  mpe na mayele, ## .
na ndenge ayebisaki biso sekele mosantu  ya mokano na ye. Yango eyokani na makambo oyo asepelaki kosala na kolanda mokano na ye ## .
mpo na mosala ya kotambwisa makambo  na nsuka mpenza ya bantango oyo etyamá,  elingi koloba, koyanganisa  lisusu biloko nyonso esika moko na nse ya bokonzi ya Kristo,  biloko oyo ezali na likoló  mpe biloko oyo ezali na mabele.  Ɛɛ, na nse ya bokonzi na ye, ## .
oyo na bomoko elongo na ye totyamaki mpe bazwi-ya-libula,  na ndenge bakanaki yango liboso mpo na biso na kolanda mokano ya moto oyo azali kosala makambo nyonso ndenge mokano na ye elakisi, ## .
mpo tózala ntina ya kosanzola mpe ya kopesa ye nkembo,  biso baoyo tozali bato ya liboso oyo totyaki elikya na Kristo. ## .
Kasi bino mpe botyaki elikya epai na ye nsima ya koyoka liloba ya solo,  nsango malamu oyo etali lobiko na bino.  Na nzela na ye mpe, nsima ya kondima, botyamaki elembo  na elimo santu  oyo elakamaki, ## .
oyo ezali ndanga  ya libula  na biso oyo epesami libelalibela, mpo na kosikola na nzela ya lisiko  eloko ya Nzambe ye moko,  mpo na kosanzola nkembo na ye. ## .
Yango wana ngai mpe, banda nayoká nsango ya kondima oyo bozali na yango na Nkolo Yesu mpe epai ya basantu nyonso, ## .
natikaka te kopesa matɔndi mpo na bino. Nazali kokoba kotánga bino na mabondeli na ngai, ## .
mpo Nzambe ya Nkolo na biso Yesu Kristo, Tata ya nkembo, apesa bino elimo moko ya bwanya  mpe ya emoniseli na boyebi ya solosolo ya koyeba ye; ## .
lokola miso  ya motema na bino engɛngisami,  mpo bóyeba mpenza elikya  oyo ye abengelaki bino, bomɛngo ya nkembo  oyo ye abombi mpo ezala libula ya basantu, ## .
mpe bonene ya nguya  na ye oyo eleki nyonso epai na biso bandimi. Yango emonani na mosala  ya nguya na ye monene, ## .
oyo asalaki na yango na likambo ya Kristo ntango alamwisaki ye uta na bakufi  mpe afandisaki ye na lobɔkɔ na ye ya mobali  na kati ya bisika ya likoló, ## .
mosika mpenza koleka guvɛrnema nyonso mpe bokonzi mpe nguya mpe bonkolo  mpe nkombo nyonso oyo epesami,  kaka na ntango oyo te,  kasi mpe na oyo ezali koya. ## .
Atyaki mpe biloko nyonso na nse ya makolo na ye,  mpe akómisaki ye mokonzi ya biloko nyonso  oyo etali lisangá, ## .
oyo ezali nzoto na ye,  oyo etondi  na nzela ya moto oyo atondisaka biloko nyonso na kati ya nyonso. ## .
