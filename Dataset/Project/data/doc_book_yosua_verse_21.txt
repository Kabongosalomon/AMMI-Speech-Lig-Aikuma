Bankumu ya batata ya Balevi bayaki sikoyo epai ya nganga-nzambe Eleazare  mpe Yosua,  mwana ya Nunu, mpe epai ya bankumu ya batata ya mabota ya bana ya Yisraele, ## .
mpe balobaki na bango na Shilo,  na mokili ya Kanana, ete: “Yehova apesaki mitindo na nzela ya Moize ete bápesa biso bingumba ya kofanda, ná bisika na yango ya koleisa banyama na biso ya mboka matiti.” ## .
Bongo, na etinda ya Yehova, bana ya Yisraele bapesaki Balevi  bingumba yango ná bisika ya koleisa banyama matiti na libula na bango. ## .
Na nsima, likabo ebimaki mpo na mabota ya Bakohate,  bongo bingumba zomi na misato ekómaki ya bana ya nganga-nzambe Arona, ya Balevi, na nzela ya mbɛsɛ, na libota ya Yuda  mpe na libota ya Basimeone  mpe na libota ya Benyamina. ## .
Mpe mpo na bana ya Kohate  oyo batikalaki, ezalaki na bingumba zomi oyo epesamaki na nzela ya mbɛsɛ, na mabota ya libota ya Efraime  mpe na libota ya Dani  mpe na ndambo ya libota ya Manase. ## .
Mpe mpo na bana ya Gereshone,  ezalaki na bingumba zomi na misato oyo epesamaki na nzela ya mbɛsɛ, na mabota ya libota ya Isakare  mpe na libota ya Ashere  mpe na libota ya Nafatali  mpe na ndambo ya libota ya Manase na Bashane. ## .
Mpo na bana ya Merari,  na kolanda mabota na bango, ezalaki na bingumba zomi na mibale na libota ya Rubene  mpe na libota ya Gade  mpe na libota ya Zebulone. ## .
Boye, bana ya Yisraele bapesaki Balevi, na nzela ya mbɛsɛ,  bingumba yango mpe bisika na yango ya koleisa banyama matiti,  ndenge Yehova apesaki mitindo na nzela ya Moize. ## .
Bongo na libota ya bana ya Yuda mpe na libota ya bana ya Simeone, bapesaki bingumba yango oyo nkombo na yango etángamaki, ## .
mpe ekómaki ya bana ya Arona na mabota ya Bakohate na bana ya Levi, mpamba te likabo ya liboso ezalaki ya bango. ## .
Boye, bapesaki bango Kiriate-arba  (Arba yango azalaki tata ya Anake),  elingi koloba: Hebrone,  na etúká ya ngombangomba ya Yuda,  ná esika na yango nyonso ya zingazinga mpo na koleisa banyama matiti; ## .
mpe esobe ya engumba yango, ná bamboka na yango, bapesaki yango na Kalebe, mwana ya Yefune, mpo ezala ya ye. ## .
Mpe bapesaki bana ya nganga-nzambe Arona engumba ya ekimelo  mpo na mobomi-moto,  engumba yango Hebrone,  ná esika na yango ya koleisa banyama matiti; mpe lisusu Libina  ná esika na yango ya koleisa banyama matiti, ## .
Yatire  ná esika na yango ya koleisa banyama matiti, Eshetemoa  ná esika na yango ya koleisa banyama matiti, ## .
Holone  ná esika na yango ya koleisa banyama matiti, Debire  ná esika na yango ya koleisa banyama matiti, ## .
Aine  ná esika na yango ya koleisa banyama matiti, Yuta  ná esika na yango ya koleisa banyama matiti mpe Bete-sheme  ná esika na yango ya koleisa banyama matiti; bingumba libwa na kati ya mabota mibale. ## .
Mpe na libota ya Benyamina: Gibeone  ná esika na yango ya koleisa banyama matiti, Geba  ná esika na yango ya koleisa banyama matiti, ## .
Anatote  ná esika na yango ya koleisa banyama matiti mpe Alamone  ná esika na yango ya koleisa banyama matiti; bingumba minei. ## .
Bingumba nyonso ya bana ya Arona,  banganga-nzambe, ezalaki bingumba zomi na misato ná bisika na yango ya koleisa banyama matiti. ## .
Mpe mpo na mabota ya bana ya Kohate, Balevi oyo batikalaki kati na bana ya Kohate, bapesaki bango bingumba na libota ya Efraime  na nzela ya mbɛsɛ oyo ekwelaki bango. ## .
Bongo bapesaki bango engumba ya ekimelo  mpo na mobomi-moto,  engumba yango Shekeme,  ná esika na yango ya koleisa banyama matiti  na etúká ya ngombangomba ya Efraime, mpe Gezere  ná esika na yango ya koleisa banyama matiti, ## .
Kibizaime  ná esika na yango ya koleisa banyama matiti mpe Bete-horone  ná esika na yango ya koleisa banyama matiti; bingumba minei. ## .
Mpe na libota ya Dani: Eleteke ná esika na yango ya koleisa banyama matiti, Gibetone  ná esika na yango ya koleisa banyama matiti, ## .
Aiyalone  ná esika na yango ya koleisa banyama matiti mpe Gate-rimone  ná esika na yango ya koleisa banyama matiti; bingumba minei. ## .
Mpe na ndambo ya libota ya Manase: Taanake  ná esika na yango ya koleisa banyama matiti mpe Gate-rimone ná esika na yango ya koleisa banyama matiti; bingumba mibale. ## .
Bingumba nyonso, mpe bisika na yango ya koleisa banyama matiti, oyo mabota ya bana ya Kohate oyo batikalaki bazwaki, ezalaki zomi. ## .
Mpe mpo na bana ya Gereshone,  na mabota ya Balevi, ezalaki na engumba ya ekimelo mpo na mobomi-moto, engumba yango ezalaki na kati ya ndambo ya libota ya Manase,  engumba yango Golane,  na Bashane, ná esika na yango ya koleisa banyama matiti, mpe Beeshetera  ná esika na yango ya koleisa banyama matiti; bingumba mibale. ## .
Mpe na libota ya Isakare:  Kishione  ná esika na yango ya koleisa banyama matiti, Daberate  ná esika na yango ya koleisa banyama matiti, ## .
Yaramute  ná esika na yango ya koleisa banyama matiti mpe Ene-ganime  ná esika na yango ya koleisa banyama matiti; bingumba minei. ## .
Mpe na libota ya Ashere:  Mishale  ná esika na yango ya koleisa banyama matiti, Abadone  ná esika na yango ya koleisa banyama matiti, ## .
Helekate  ná esika na yango ya koleisa banyama matiti, mpe Rehobe  ná esika na yango ya koleisa banyama matiti; bingumba minei. ## .
Mpe na libota ya Nafatali:  engumba ya ekimelo  mpo na mobomi-moto,  engumba yango Kedeshe  na Galile, ná esika na yango ya koleisa banyama matiti, mpe Hamote-dore  ná esika na yango ya koleisa banyama matiti mpe Karatane ná esika na yango ya koleisa banyama matiti; bingumba misato. ## .
Bingumba nyonso ya Bagereshone, na kolanda mabota na bango, ezalaki bingumba zomi na misato mpe bisika na yango ya koleisa banyama matiti. ## .
Mpe mabota ya bana ya Merari,  Balevi oyo batikalaki, bazwaki na libota ya Zebulone:  Yokoneame  ná esika na yango ya koleisa banyama matiti, Karata ná esika na yango ya koleisa banyama matiti, ## .
Dimina  ná esika na yango ya koleisa banyama matiti mpe Nahalale  ná esika na yango ya koleisa banyama matiti; bingumba minei. ## .
Mpe na libota ya Rubene:  Bezere  ná esika na yango ya koleisa banyama matiti, Yahaze  ná esika na yango ya koleisa banyama matiti, ## .
Kedemote  ná esika na yango ya koleisa banyama matiti mpe Mefaate  ná esika na yango ya koleisa banyama matiti; bingumba minei. ## .
Mpe na libota ya Gade:  engumba ya ekimelo mpo na mobomi-moto, engumba yango Ramote na Gileade,  ná esika na yango ya koleisa banyama matiti, Mahanaime  ná esika na yango ya koleisa banyama matiti, ## .
Heshibone  ná esika na yango ya koleisa banyama matiti mpe Yazere  ná esika na yango ya koleisa banyama matiti; bingumba nyonso ezalaki minei. ## .
Bingumba nyonso oyo ekómaki ya bana ya Merari,  na kolanda mabota na bango, oyo batikalaki kati na mabota ya Balevi, ezalaki, lokola likabo mpo na bango, bingumba zomi na mibale. ## .
Bingumba nyonso ya Balevi na kati ya libula ya bana ya Yisraele ezalaki bingumba ntuku minei na mwambe (48),  ná bisika na yango ya koleisa banyama matiti. ## .
Bingumba yango ezalaki engumba na engumba ná esika na yango ya koleisa banyama matiti zingazinga na yango; ezalaki bongo mpo na bingumba yango nyonso. ## .
Bongo, Yehova apesaki Yisraele mokili mobimba oyo alapaki ndai ete akopesa bankɔkɔ na bango,  mpe bazwaki  yango mpe bafandaki kuna. ## .
Yehova apesaki bango mpe bopemi  bipai nyonso, na kolanda makambo nyonso oyo alapelaki  bankɔkɔ na bango ndai, mpe, na banguna na bango nyonso, ata moko te atɛlɛmaki liboso na bango.  Yehova apesaki banguna na bango nyonso na lobɔkɔ na bango. ## .
Na elaka nyonso ya malamu oyo Yehova apesaki ndako ya Yisraele, ata moko te ezangaki kokokisama; yango nyonso ekokisamaki. ## .
