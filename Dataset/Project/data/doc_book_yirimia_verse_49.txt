Mpo na bana ya Amone,  talá oyo Yehova alobi: “Yisraele azali nde na bana te, to azali nde na mozwi-ya-libula te? Mpo na nini Malakame  azwi Gade,  mpe bato na ye bakómi kofanda na bingumba ya Yisraele?” ## .
“‘Bongo, talá! mikolo ezali koya,’ yango nde liloba ya Yehova, ‘mpe nakoyokisa mpo na Raba  ya bana ya Amone elembo ya kokebisa mpo na etumba;  mpe akokóma mpenza libondo ya mabele oyo etikali mpamba,  mpe basité oyo esimbami na ye  ekotyama mɔtɔ.’ ## .
Mpe Yisraele akozwa mpenza baoyo bazwaki ye,’  Yehova alobi bongo. ## .
“‘Gangá na kolela,  Ee Heshibone,  mpo Ai apunzami! Bóbelela, Ee basité oyo esimbami na Raba. Bómikanga ngɔtɔ na loketo.  Bóganga na kolela, mpe bótambolatambola kati na mapango ya mabanga, mpo Malakame akokende, ɛɛ akomemama na mboka mopaya,  banganga-nzambe na ye mpe bankumu na ye, bango nyonso elongo. ## .
Mpo na nini ozali komikumisa mpo na mabwaku ya patatalu, lobwaku na yo ya patatalu epai mai ezali kotíyola,  Ee mwana mwasi oyo azangi bosembo, yo moto oyo ozali kotyela biloko na ye ya motuya motema,  olobi: “Nani akoyela ngai?”’” ## .
“‘Talá, nazali komemela yo likambo moko ya nsɔmɔ,’  yango nde liloba ya Nkolo Mokonzi-Oyo-Aleki-Nyonso,  Yehova ya mampinga, ‘ekouta na bato nyonso oyo bazali zingazinga na yo. Mpe bokopanzana mpenza, moto na moto na nzela na ye,  mpe moto ya koyanganisa bato oyo bazali kokima akozala te.’” ## .
“‘Kasi nsima na yango, nakoyanganisa bana ya Amone oyo bakangamaki,’  yango nde liloba ya Yehova.” ## .
Mpo na Edome, talá oyo Yehova ya mampinga alobi: “Bwanya  ezali lisusu na Temane te?  Toli ebebi epai ya bato oyo bazali na mayele? Bwanya na bango epɔli? ## .
Bókima!  Bózonga nsima! Bókita na nse mpenza mpo na kofanda,  Ee bino bato oyo bofandi na Dedane!  Mpo nakomemela ye likama ya Esau, ntango oyo nakotyela ye likebi na ngai. ## .
Soki babuki-mbuma ya vinyo bakɔteli yo mpenza, bakotika mwa mbuma ya vinyo ya kolɔkɔta te? Soki miyibi bakɔteli yo na butu, bakobebisa mpenza nyonso oyo balingi. ## .
Kasi ngai, nakotika Esau bolumbu.  Nakozipola bisika na ye ya kobombana,  mpe moto akokoka komibomba te.  Bana na ye ná bandeko na ye mpe bato oyo bafandi penepene na ye bakopunzama mpenza,  mpe ye akozala te. ## .
Tiká bana mibali na yo oyo batata bakufá.  Ngai moko nakobatela bango na bomoi, mpe basi na yo oyo mibali bakufá bakotyela ngai motema.” ## .
Mpo talá oyo Yehova alobi: “Talá! Ata soki bameseni komɛla kɔpɔ te, bakomɛla yango kaka.  Bongo yo, okozanga kozwa etumbu? Okozanga kozwa etumbu te, mpo okomɛla yango kaka.” ## .
“Mpo nalapi ndai na nkombo na ngai moko,”  yango nde liloba ya Yehova, “ete Bozera  ekokóma kaka eloko ya kokamwa,  eloko ya nsɔni, libebi mpe elakeli mabe; mpe bingumba na yango nyonso ekokóma bisika oyo ebebisamá mpo na ntango oyo etyami ndelo te.” ## .
Nayoki nsango moko oyo euti epai ya Yehova, mpe motindami moko oyo atindami kati na bikólo, alobi: “Bóyangana, mpe bóya kobunda na ye, mpe bótɛlɛma mpo na etumba.” ## .
“Mpo, talá! nakómisi yo moke kati na bikólo, otyolami kati na bato. ## .
Kolɛngisa oyo olɛngisaki ekosi yo, lofundo ya motema na yo,  Ee yo oyo ozali kofanda na madusu ya libanga, okangi esika etombwaná ya ngomba moke. Ata soki otongi zumbu na yo na likoló mpenza lokola mpongo,  uta kuna nakokitisa yo na nse,”  yango nde liloba ya Yehova. ## .
“Mpe Edome akokóma eloko ya kokamwa.  Moto nyonso oyo akoleka pembeni na ye akotikala monɔkɔ polele na kokamwa mpe akobɛta piololo mpo na malɔzi na ye nyonso. ## .
Ndenge Sodoma ná Gomora mpe basité na yango oyo ezalaki zingazinga ebebisamaki,”  Yehova alobi: “moto akofanda kuna te, mpe mwana ata moko te ya bato akofanda mopaya kuna. ## .
“Talá! Moto moko akomata lokola nkɔsi  oyo ezali kobima na mwa bazamba oyo ekangamakangamá oyo ezali pembenipembeni ya Yordani mpo na kokende na esika ya kofanda oyo ezali koumela,  kasi na mbala moko nakokimisa ye longwa na esika yango.  Mpe moto oyo aponami nakotya ye likoló na yango. Mpo nani azali lokola ngai,  mpe nani akobɛtɛla ngai ntembe,  mpe nani, sikoyo, azali mobateli oyo akoki kotɛlɛma liboso na ngai? ## .
Boye, bóyoka mokano ya Yehova oyo abongisi mpo na Edome,  mpe makanisi na ye oyo akanisi mpo na bato oyo bafandi na Temane:  Ya solo, bakobendabenda bana-mpate ya etonga. Ya solo, mpo na bango, akosala ete esika na bango ya kofanda etikala mpamba. ## .
Mabele ebandi koningana mpo na lokito ya kokwea na bango.  Koganga ezali!  Lokito na yango eyokani na Mbu Motane. ## .
Talá! Moto moko akomata mpe akokita na lombangu lokola mpongo kokanga nyama,  mpe akosembola mapapu na ye likoló ya Bozera;  mpe na mokolo yango, motema ya bato ya nguya ya Edome ekokóma mpenza lokola motema ya mwasi oyo azali na mpasi na ntango ya kobota.” ## .
Mpo na Damasi:  “Hamate  mpe Arpade  bayoki nsɔni, mpo oyo bayoki ezali nsango ya mabe. Balɛmbi nzoto.  Yikiyiki ezali kati na mbu; ekoki kofanda kimya te. ## .
Damasi alɛmbi nzoto. Abaluki mpo na kokima, mpe nsɔmɔ ekangi ye.  Mikakatano mpe mpasi lokola ya mwasi oyo azali kobota, ekangi ye. ## .
Ndenge nini engumba ya masanzoli esundolami te, sité ya kosepela makasi? ## .
“Yango wana bilenge na ye ya mibali bakokwea na bisika na ye minene ya bato nyonso, mpe na mokolo yango mibali nyonso ya etumba bakokangisama monɔkɔ,”  yango nde liloba ya Yehova ya mampinga. ## .
“Mpe nakotya mɔtɔ na efelo ya Damasi, mpe ekozikisa bandako milai ya kofanda ya Bene-hadade.” ## .
Mpo na Kedare  mpe makonzi ya Hazore,  oyo Nebukadrezare mokonzi ya Babilone abɛtaki,  talá oyo Yehova alobi: “Ee bótɛlɛma, bómata na Kedare, mpe bópunza bana mibali ya Ɛsti. ## .
Bahema  na bango mpe bitonga  na bango ekozwama, bilamba na bango ya hema  mpe biloko na bango nyonso. Mpe bakamela na bango  ekomemama mosika na bango. Mpe bato bakobelela bango ete: ‘Nsɔmɔ ezali bipai nyonso!’” ## .
“Bókima, bókima mosika; bókita na nse mpenza mpo na kofanda, Ee bato oyo bofandi na Hazore,”  yango nde liloba ya Yehova. “Mpo Nebukadrezare mokonzi ya Babilone  abongisi mokano mpo na bino mpe akanisi mpo na bino likanisi moko.” ## .
“Bótɛlɛma, bómata mpo na kobunda na ekólo oyo ezali na mitungisi te,  oyo efandi na kimya!”  yango nde liloba ya Yehova. ## .
zali na baporte te mpe na bikangiseli te. Bafandi kaka bango moko. ## .
Mpe bakamela na bango  ekokóma eloko ya kopunza, mpe ebele ya bibwɛlɛ na bango eloko oyo epunzami. Mpe nakopalanganisa bango na mipɛpɛ nyonso,  baoyo nsuki na bango ekatami na mpakatoi;  mpe nakoyeisa likama na bango uta na bitúká nyonso oyo ezali zingazinga na yango,” yango nde liloba ya Yehova. ## .
“Mpe Hazore  ekokóma efandelo ya bambulú,  esika oyo etikali mpamba mpo na ntango oyo etyami ndelo te. Moto moko akofanda kuna te, mpe mwana ata moko te ya bato akofanda mopaya kuna.” ## .
Talá liloba ya Yehova oyo eyelaki mosakoli Yirimia mpo na Elame  na ebandeli ya bokonzi ya Zidikiya  mokonzi ya Yuda: ## .
“Talá oyo Yehova ya mampinga alobi: ‘Talá nazali kobuka litimbo ya Elame,  ebandeli ya nguya na bango. ## .
Mpe nakomemela Elame mipɛpɛ minei uta na nsuka minei ya likoló.  Mpe nakopanza bango na mipɛpɛ yango nyonso,  mpe ezali na ekólo moko te epai bato ya Elame oyo bapalanganisami  bakozanga kokóma.’” ## .
“Mpe nakobukabuka Baelame liboso ya banguna na bango mpe liboso ya bato oyo bazali koluka molimo na bango; mpe nakomemela bango mpasi, nkanda na ngai ya kongala,”  yango nde liloba ya Yehova. “Mpe nakotinda mopanga nsima na bango kino nakosilisa bango nyɛɛ.” ## .
“Mpe nakotya kiti na ngai ya bokonzi na Elame,  mpe kuna nakobebisa mokonzi mpe bankumu,” yango nde liloba ya Yehova. ## .
“Mpe ekosalema mpenza boye: na eleko ya nsuka ya mikolo,  nakoyanganisa bakangami ya Elame,”  yango nde liloba ya Yehova. ## .
