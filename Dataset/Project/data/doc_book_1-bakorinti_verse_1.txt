Paulo, moto oyo abengami mpo azala ntoma  ya Yesu Kristo na mokano ya Nzambe,  mpe Sostene  ndeko na biso ## .
epai ya lisangá ya Nzambe oyo ezali na Korinti,  epai na bino baoyo bosantisami  na bomoko elongo na Kristo Yesu, oyo bobengami mpo na kozala basantu,  elongo na baoyo nyonso bazali kobelela bipai nyonso nkombo  ya Nkolo na biso, Yesu Kristo, Nkolo na bango mpe ya biso: ## .
Boboto monene  mpe kimya  ya Nzambe Tata na biso mpe ya Nkolo Yesu Kristo  ezala na bino. ## .
Napesaka Nzambe matɔndi ntango nyonso na ntina na bino mpo na boboto monene  ya Nzambe oyo amoniselaki bino na nzela ya Kristo Yesu; ## .
mpo akómisá bino bato ya bomɛngo  na likambo nyonso oyo etali ye, na likoki nyonso ya koloba mpe na boyebi nyonso, ## .
ndenge mpe litatoli mpo na Kristo  epikami makasi na kati na bino, ## .
na yango, bozangi ata likabo  moko te, wana bozali kozela na motema mɔtɔ mpenza emoniseli  ya Nkolo na biso Yesu Kristo. ## .
Akokómisa mpe bino makasi  tii na nsuka, mpo bópesa nzela na likambo moko te oyo bakoki kofunda  bino na yango na mokolo  ya Nkolo na biso Yesu Kristo. ## .
Nzambe azali sembo,  ye oyo abengaki bino mpo bózala elongo  na Mwana na ye Yesu Kristo Nkolo na biso. ## .
Nzokande nazali kolendisa  bino, bandeko, na nkombo  ya Nkolo na biso Yesu Kristo ete bólobaka bino nyonso na boyokani,  mpe ete bokabwani  ezala te na kati na bino, kasi bózala nde liboke moko mpenza na makanisi kaka moko mpe na motindo ya kokanisa kaka moko. ## .
Mpo bato ya ndako ya Klowe bayebisi  ngai makambo na bino, bandeko na ngai, ete bokabwani ezali na kati na bino. ## .
Nalingi koloba boye: mokomoko na bino azali koloba ete: “Ngai nazali moto ya Paulo,” “Kasi ngai moto ya Apolosi,”  “Kasi ngai moto ya Kefa,” “Kasi ngai moto ya Kristo.” ## .
Kristo akabwani.  Ezali Paulo te nde abakamaki na nzete mpo na bino, boye te? To bobatisamaki  nde na nkombo ya Paulo? ## .
Nazali na botɔndi na ndenge nabatisaki ata moto moko te na kati na bino, longola kaka Krispusi  ná Gayusi, ## .
mpo moto moko te aloba ete bobatisamaki na nkombo na ngai. ## .
Ɛɛ, nabatisaki mpe bato ya ndako ya Stefanasi.  Longola bango, nayebi te soki nabatisaki moto mosusu. ## .
Mpo Kristo atindaki ngai,  mpo na kobatisa te, kasi kosakola nsango malamu, na bwanya ya elobeli te,  noki nzete ya mpasi ya Kristo ezanga ntina. ## .
Mpo elobeli oyo etali nzete ya mpasi ezali bozoba  epai ya baoyo bazali kobeba,  kasi epai na biso baoyo tozali kobikisama,  ezali nguya ya Nzambe. ## .
Mpo ekomamá ete: “Nakobebisa bwanya ya bato ya bwanya,  mpe mayele ya bato ya mayele  nakotindika yango pembeni.” ## .
Wapi moto ya bwanya? Wapi mokomeli?  Wapi moto ya ntembe  na ntango oyo?  Nzambe akómisi bwanya ya mokili bozoba te? ## .
Mpo lokola, na bwanya ya Nzambe, mokili na nzela ya bwanya na yango  eyebi Nzambe te,  Nzambe amonaki malamu ete, na nzela ya bozoba  ya eloko oyo ezali kosakolama, abikisa baoyo bazali kondima. ## .
Mpo Bayuda bazali kosɛnga bilembo  mpe Bagrɛki bazali koluka bwanya; ## .
kasi biso tozali nde kosakola Kristo abakami na nzete,  likambo oyo ezali kobɛtisa Bayuda libaku  kasi ezali bozoba epai ya bikólo; ## .
nzokande, epai ya baoyo babengami, Bayuda ná Bagrɛki, Kristo azali nguya  ya Nzambe mpe bwanya  ya Nzambe. ## .
Mpo eloko ya Nzambe oyo ezali zoba, ezali na bwanya koleka bato, mpe eloko ya Nzambe oyo ezali na bolɛmbu, ezali na makasi koleka bato. ## .
Mpo bozali komona kobengama oyo ye abengi bino, bandeko: ete bato mingi te ya bwanya  na ndenge ya mosuni nde babengami,  bato mingi te ya nguya,  bato mingi te ya lokumu; ## .
kasi Nzambe aponi biloko ya mokili oyo ezali zoba,  mpo akoka koyokisa bato ya bwanya nsɔni; mpe Nzambe aponi biloko ya mokili oyo ezali na bolɛmbu, mpo akoka koyokisa biloko ya makasi nsɔni; ## .
mpe Nzambe aponi biloko ya mpambampamba ya mokili mpe biloko oyo etyolami, biloko oyo ezali te,  mpo akómisa mpamba  biloko oyo ezali, ## .
mpo moto moko te ya mosuni amikumisa  na miso ya Nzambe. ## .
Kasi ezali mpo na ye nde bino bozali na bomoko elongo na Kristo Yesu, oyo akómi epai na biso bwanya  oyo euti na Nzambe, mpe boyengebene  mpe kosantisama  mpe kosikolama na nzela ya lisiko; ## .
mpo ezala mpenza ndenge ekomamá ete: “Moto oyo azali komikumisa, amikumisa na Yehova.” ## .
