Liloba ya Yehova oyo eyelaki Sefania mwana ya Kushi mwana ya Gedalia mwana ya Amaria mwana ya Hizikiya, na mikolo ya Yosiya  mwana ya Amone  mokonzi ya Yuda: ## .
“Ya solo mpenza, nakosilisa eloko nyonso nyɛɛ na mabele,” yango nde liloba ya Yehova. ## .
“Nakosilisa nyɛɛ moto ya mabele ná nyama.  Nakosilisa nyɛɛ ekelamu oyo epumbwaka na likoló ná mbisi ya mbu,  ná biloko oyo ebɛtisaka libaku, ná bato mabe;  mpe nakoboma bato na mabele,”  yango nde liloba ya Yehova. ## .
“Mpe nakosembolela Yuda lobɔkɔ na ngai ná bato nyonso oyo bafandi na Yerusaleme,  mpe na esika oyo, nakoboma bato ya Baala  oyo batikali, nkombo ya banganga-nzambe ya banzambe ya bapaya ná banganga-nzambe mosusu, ## .
ná baoyo bazali kogumbamela mampinga ya likoló na bansamba ya bandako,  ná baoyo bazali kogumbama  mpe kolapela Yehova ndai  mpe kolapa ndai na nkombo ya Malakame; ## .
ná baoyo bazali kozonga nsima mpe kotika kolanda Yehova,  oyo baluki Yehova te mpe batuni ye te.” ## .
Fandá nyɛɛ liboso ya Yehova Nkolo Mokonzi-Oyo-Aleki-Nyonso;  mpamba te mokolo ya Yehova ekómi pene,  mpo Yehova abongisi mbeka moko;  asantisi  bato oyo ye abengisi. ## .
“Mpe na mokolo ya mbeka ya Yehova ekosalema mpenza boye: nakotyela bankumu likebi, ná bana ya mokonzi,  ná baoyo nyonso balati bilamba ya bapaya. ## .
Mpe nakotya likebi na moto nyonso oyo azali komata na estradɛ na mokolo yango, baoyo bazali kotondisa ndako ya bankolo na bango na mobulu mpe na bokosi. ## .
Mpe na mokolo wana, ekosalema mpenza boye: makɛlɛlɛ ya koganga ekouta na Porte ya Mbisi,  mpe kolela makasi na kartye ya mibale,  mpe lokito makasi na bangomba mike,”  yango nde liloba ya Yehova. ## .
“Bóganga na kolela,  bino bato oyo bofandi na Makateshe, mpamba te bato nyonso ya mombongo basili nyɛɛ;  baoyo nyonso bamekaka kilo ya palata babomami. ## .
“Mpe na ntango yango, ekosalema mpenza boye: nakoluka malamumalamu na miinda na kati ya Yerusaleme,  mpe nakotya likebi na bato oyo bazali kokangama lokola vinyo likoló ya mbɔtɔ na yango  mpe baoyo bazali koloba na mitema na bango ete: ‘Yehova akosala malamu te, mpe akosala mabe te.’ ## .
Mpe bomɛngo na bango ekokóma mpenza eloko ya kopunza mpe bandako na bango ekotikala mpamba.  Bakotonga bandako, kasi bakofanda kuna te;  mpe bakolona bilanga ya vinyo, kasi bakomɛla vinyo na yango te. ## .
“Mokolo monene  ya Yehova ekómi pene.  Ekómi pene, mpe ezali koya mbangu mpenza.  Lokito ya mokolo ya Yehova ezali bololo.  Na mokolo yango, mobali ya nguya akoganga. ## .
Mokolo yango ezali mokolo ya nkɛlɛ, mokolo ya mpasi mpe ya bwale,  mokolo ya mbula ya mopɛpɛ makasi mpe ya libebi, mokolo ya molili mpe ya kozanga pole,  mokolo ya mapata mpe ya molili tuu, ## .
mokolo ya lokito ya liseke mpe ya elembo ya kokebisa,  mpo na kotɛmɛla bingumba oyo ebatelami makasi mpe kotɛmɛla manɔ́ngi milai ya matumu. ## .
Mpe nakopesa bato mpasi, mpe bakotambola mpenza lokola bato bakufá miso;  mpamba te basaleli Yehova lisumu.  Mpe makila na bango ekosopana mpenza lokola putulu,  mpe misɔpɔ na bango lokola nyɛi. ## .
Ezala palata na bango to wolo na bango ekokoka kobikisa bango te na mokolo ya nkɛlɛ ya Yehova;  kasi mabele mobimba ekolyama na mɔtɔ ya molende na ye,  mpamba te akosilisa nyɛɛ bato nyonso oyo bafandi na mabele, ɛɛ ekozala nsɔmɔ mpenza.” ## .
