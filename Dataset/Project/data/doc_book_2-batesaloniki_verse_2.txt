Nzokande, bandeko, na likambo oyo etali kozala  ya Nkolo na biso Yesu Kristo mpe koyanganisama na biso epai na ye,  tozali kosɛnga bino ete ## .
bóningana nokinoki te na makanisi na bino mpe bózala mitema likolólikoló te mpo na liloba moko boye oyo emonani lokola nde euti na Nzambe  to mpo na nsango moko boye oyo epesami na monɔkɔ  to mpo na mokanda  moko boye lokola nde euti epai na biso, mpo na koloba ete mokolo  ya Yehova eyei. ## .
Moto akosa bino te ata na ndenge nini, mpo ekoya te soki lipɛngwi  eyei naino te mpe mobuki mibeko  amonisami te,  ye mwana ya libebi. ## .
Azali kotɛmɛla  mpe komitombola likoló ya moto nyonso oyo abengami “nzambe” to eloko ya kosambela, kino kofanda na tempelo ya Nzambe, mpe komimonisa polele ete azali nzambe. ## .
Bobosani ete, ntango nazalaki naino elongo na bino, nazalaki koyebisa  bino makambo wana? ## .
Mpe na yango sikoyo boyebi eloko  oyo ezali kokanga nzela,  mpo ye amonisama na ntango ekoki na ye mpenza. ## .
Ya solo, libombami ya kobuka mibeko oyo esili kobanda kosala mosala;  kasi tii kaka na ntango moto oyo azali sikoyo kokanga nzela akolongwa na nzela. ## .
Na ntango yango nde mobuki mibeko akomonisama, ye oyo Nkolo Yesu akoboma na elimo ya monɔkɔ na ye  mpe akokómisa eloko mpamba na komonisama  ya kozala na ye. ## .
Kasi kozala ya mobuki mibeko eyokani na mosala  ya Satana elongo na misala nyonso ya nguya mpe bilembo ya lokuta mpe makamwisi oyo ezali komonisa makambo oyo ekoya ## .
mpe na bokosi  oyo euti na makambo nyonso oyo ezangi boyengebene mpo na baoyo bazali kobeba nyɛɛ,  lokola lifuti na ndenge bamonisaki te ete balingi  mpenza solo mpo bábikisama. ## .
Yango wana Nzambe atiki misala ya kobungisa esalema epai na bango, mpo bándima lokuta, ## .
mpo bango nyonso básambisama mpo bandimaki solo te  kasi basepelaki nde na makambo ya kozanga boyengebene. ## .
Nzokande, biso tosengeli kopesa Nzambe matɔndi ntango nyonso mpo na bino, bandeko oyo Yehova alingi, mpamba te Nzambe aponaki bino  banda na ebandeli mpo na lobiko na ndenge asantisaki  bino na elimo  mpe na nzela ya kondima na bino na kati ya solo. ## .
Mpo na ntina yango mpenza nde ye abengaki bino na nzela ya nsango malamu oyo tozali kosakola,  mpo na kozwa nkembo ya Nkolo na biso Yesu Kristo. ## .
Na yango, bandeko, bótɛlɛma ngwi  mpe bókoba kokangama na mimeseno  oyo toteyaki bino, na monɔkɔ to na mokanda. ## .
Lisusu, Nkolo na biso Yesu Kristo ye moko mpe Nzambe Tata na biso, oyo alingaki  biso mpe apesaki libɔndisi ya seko mpe elikya ya malamu  na nzela ya boboto monene, ## .
bábɔndisa mitema na bino mpe bápesa bino makasi na mosala nyonso ya malamu mpe liloba nyonso ya malamu. ## .
