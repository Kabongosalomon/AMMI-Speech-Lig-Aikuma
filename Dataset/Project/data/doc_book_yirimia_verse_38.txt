Mpe Shefatia mwana ya Matane, Gedalia mwana ya Pashure, Yukale  mwana ya Shelemia ná Pashure mwana ya Malakiya  bayokaki maloba oyo Yirimia azalaki koloba na bato nyonso  ete: ## .
“Talá oyo Yehova alobi: ‘Moto oyo akokoba kofanda na engumba oyo nde akokufa na mopanga,  na nzala  mpe na maladi mabe.  Kasi moto oyo akobima mpo na kokende epai ya Bakaladea nde akotikala na bomoi mpe akozwa mpenza molimo na ye lokola eloko epunzami, mpe akozala na bomoi.’ ## .
Talá oyo Yehova alobi: ‘Engumba oyo ekopesama mpenza na lobɔkɔ ya limpinga ya basoda ya mokonzi ya Babilone, mpe akozwa mpenza yango.’” ## .
Mpe bankumu babandaki koloba na mokonzi ete: “Tobondeli yo, moto oyo abomama,  mpo ndenge wana nde azali kolɛmbisa mabɔkɔ ya mibali ya etumba oyo batikali na engumba oyo mpe mabɔkɔ ya bato nyonso, na ndenge azali koloba na bango maloba wana.  Mpo moto oyo azali kolukela bato oyo kimya te, kasi mpasi.” ## .
Bongo Mokonzi Zidikiya alobaki ete: “Talá! Azali na mabɔkɔ na bino. Mpo ezali na likambo ata moko te oyo mokonzi akoki kolonga bino.” ## .
Mpe bazwaki Yirimia mpe babwakaki ye na libulu ya kobomba mai ya Malakiya  mwana ya mokonzi, oyo ezalaki na Lopango ya Bakɛngɛli.  Bongo bakitisaki Yirimia na bansinga. Sikoyo na libulu yango mai ezalaki te, kaka pɔtɔpɔtɔ; mpe Yirimia abandaki kozinda na kati ya pɔtɔpɔtɔ yango. ## .
Ebede-meleke moto ya Etiopi,  moto oyo azalaki mokube mpe azalaki na ndako ya mokonzi, ayokaki ete batye Yirimia na libulu ya kobomba mai; mpe mokonzi afandaki na Porte ya Benyamina. ## .
Bongo Ebede-meleke abimaki na ndako ya mokonzi mpe alobaki na mokonzi ete: ## .
“Ee nkolo na ngai mokonzi, bato oyo basali mabe na nyonso oyo basaleli mosakoli Yirimia, oyo babwaki na libulu ya kobomba mai, boye akokufa  na nzala  na esika oyo azali. Mpo mampa ezali lisusu te na engumba.” ## .
Na yango, mokonzi apesaki Ebede-meleke moto ya Etiopi mitindo ete: “Kamatá elongo na yo bato ntuku misato (30) na esika oyo, mpe osengeli kobimisa mosakoli Yirimia na libulu ya kobomba mai liboso ete akufa.” ## .
Na yango, Ebede-meleke akamataki bato elongo na ye mpe akɔtaki na ndako ya mokonzi na nse ya esika ya kobomba mosolo  mpe azwaki kuna biteni ya bilamba oyo enzuluká mpe biteni ya bilamba oyo ebebabebá, mpe akitisaki yango na bansinga na libulu ya kobomba mai  epai Yirimia azalaki. ## .
Bongo Ebede-meleke moto ya Etiopi alobaki na Yirimia ete: “Nabondeli yo, tyá biteni ya bilamba oyo enzuluká mpe biteni ya bilamba oyo ebebabebá na nse ya mapeka na yo, na nse ya bansinga.” Mpe Yirimia asalaki bongo. ## .
Nsukansuka babendaki Yirimia na bansinga yango mpe babimisaki ye na libulu ya kobomba mai. Mpe Yirimia akobaki kofanda na Lopango ya Bakɛngɛli. ## .
Mpe Mokonzi Zidikiya atindaki bato mpe bazwaki mosakoli Yirimia mpe bamemaki ye epai na ye  na esika ya kokɔta  ya misato, oyo ezali na ndako ya Yehova,  bongo mokonzi alobaki na Yirimia ete: “Nazali kotuna yo likambo moko. Kobombela ngai likambo moko te.” ## .
Na yango, Yirimia alobaki na Zidikiya: “Soki nayebisi yo, ya solo okoboma ngai te? Mpe ata soki napesi yo toli, okoyokela ngai te.” ## .
Na yango, Mokonzi Zidikiya alapelaki Yirimia ndai na esika ya kobombana, alobi: “Lokola Yehova azali solo na bomoi, ye oyo asalelá biso molimo  oyo, nakoboma yo te, mpe nakopesa yo na lobɔkɔ ya bato oyo te, oyo bazali koluka molimo na yo.” ## .
Sikoyo Yirimia alobaki na Zidikiya boye: “Talá oyo Yehova, Nzambe ya mampinga,  Nzambe ya Yisraele,  alobi: ‘Soki obimi mpenza mpo na kokende epai ya bankumu ya mokonzi ya Babilone,  molimo na yo ekotikala na bomoi mpe engumba oyo ekotumbama na mɔtɔ te, mpe yo moko ná bato ya ndako na yo bokotikala na bomoi mpenza. ## .
Kasi soki obimi te mpo na kokende epai ya bankumu ya mokonzi ya Babilone, engumba oyo ekopesama mpenza na lobɔkɔ ya Bakaladea, mpe ya solo, bakotumba yango na mɔtɔ,  mpe okokima na lobɔkɔ na bango te.’” ## .
Na yango, Mokonzi Zidikiya alobaki na Yirimia ete: “Nazali kobanga Bayuda oyo bakimi mpo na kokende epai ya Bakaladea,  noki bápesa ngai na lobɔkɔ na bango mpe básambwisa ngai.” ## .
Kasi Yirimia alobaki ete: “Bakopesa yo ndenge wana te na lobɔkɔ na bango. Nabondeli yo, tosá mongongo ya Yehova na makambo oyo nazali koyebisa yo, mpe makambo na yo ekotambola malamu,  mpe molimo na yo ekotikala na bomoi. ## .
Kasi soki oboyi kobima,  talá likambo oyo Yehova amonisi ngai: ## .
Mpe talá! basi nyonso oyo batikali na ndako ya mokonzi ya Yuda  bazali komemama epai ya bankumu ya mokonzi ya Babilone,  mpe bazali koloba ete: ## .
Mpe basi na yo ná bana na yo nyonso bazali kobimisa bango mpo na komema bango epai ya Bakaladea, yo moko okokima na lobɔkɔ na bango te,  kasi okozwama na lobɔkɔ ya mokonzi ya Babilone, mpe mpo na yo engumba oyo ekotumbama na mɔtɔ.” ## .
Mpe Zidikiya alobaki na Yirimia ete: “Moto moko te ayeba makambo oyo, mpo okufa te. ## .
Mpe soki bankumu  bayoki ete nasololi na yo mpe soki bayei mpenza epai na yo mpe balobi na yo ete: ‘Tobondeli yo, yebisá biso: Likambo nini bosololi na mokonzi? Kobombela biso eloko moko te, mpe tokoboma yo te. Mpe mokonzi alobi na yo nini?’ ## .
osengeli bongo koyebisa bango ete: ‘Nazalaki kokómisa lilɔmbɔ na ngai mpo na kosɛnga kondimama liboso ya mokonzi, mpo ete atinda ngai lisusu te na ndako ya Yehonatane  noki nakufa kuna.’” ## .
Na nsima, bankumu nyonso bayaki epai ya Yirimia mpe babandaki kotunatuna ye. Ye mpe ayebisaki bango na kolanda maloba nyonso wana oyo mokonzi apesaki ye mitindo.  Bongo bafandaki nyɛɛ liboso na ye, mpo bayokaki likambo yango te. ## .
Mpe Yirimia akobaki kofanda na Lopango ya Bakɛngɛli  kino mokolo oyo Yerusaleme ezwamaki.  Mpe yango esalemaki bongo ntango Yerusaleme ezwamaki. ## .
