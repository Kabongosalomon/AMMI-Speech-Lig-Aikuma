Eteni ya limpa ekauká esika moko na kimya ezali malamu  koleka ndako oyo etondi na bambeka esika moko na koswana. ## .
Mosaleli oyo amonisaka mayele ya kososola akoyangela mwana oyo asalaka makambo ya nsɔni,  mpe akozwa libula na kati ya bandeko. ## .
Nzungu ya kopɛtola ezali mpo na palata mpe litumbu mpo na wolo,  kasi Yehova nde moto oyo atalaka mitema malamumalamu. ## .
Mosali-mabe atyaka likebi na mbɛbu oyo eyokisaka mpasi.  Mokosi atyaka matoi na lolemo oyo ebimisaka mikakatano. ## .
Ye oyo azali kotyola moto oyo akelelá asambwisi Mokeli na ye.  Ye oyo asepelaka na likama ya moto mosusu akozanga kozwa etumbu te. ## .
Motole ya mibange ezali bana ya bana,  mpe kitoko ya bana ezali batata na bango. ## .
Mpo na moto nyonso ya zoba, mbɛbu ya kolongobana ebongi te.  Ekozala boni mbɛbu ya lokuta mpo na moto ya lokumu! ## .
Na miso ya nkolo na yango monene, likabo ezali libanga oyo etindaka ete andimama.  Epai nyonso abalukaka, alongaka. ## .
Ye oyo azali kozipa likambo oyo ebuki mibeko azali koluka bolingo,  kasi ye oyo azali se kolobaloba likambo azali kokabola baninga ya motema. ## .
Mpamela ekɔtaka makasi na kati ya moto oyo azali na mayele  koleka kobɛta zoba mbala nkama moko (100). ## .
Moto mabe alukaka kaka botomboki,  mpe momemi-nsango oyo batindeli ye azali na mawa te. ## .
Malamu moto akutana na urse oyo ebungisi bana na yango  na esika akutana na moto moko ya zoba na bozoba na ye. ## .
Mpo na moto nyonso oyo azongisi mabe mpo na malamu,  mabe ekolongwa na ndako na ye te. ## .
Ebandeli ya kowelana ezali lokola ntango moto azali kofungola mai;  na bongo liboso koswana ebima, bendá nzoto. ## .
Moto nyonso oyo azali kotánga moto mabe moyengebene  mpe moto nyonso oyo azali kotánga moyengebene moto mabe —ɛɛ, bango mibale bazali eloko moko oyo Yehova ayiná. ## .
Mpo na nini na lobɔkɔ ya zoba eloko ya kozwa bwanya ezali,  nzokande ye azali na motema te? ## .
Moninga ya solosolo alingaka ntango nyonso,  mpe azali ndeko oyo abotami mpo na ntango ya mpasi. ## .
Moto oyo azali na motema te apesaka lobɔkɔ mpo na koyokana na moto,  azali komipesa ndanga liboso ya moninga na ye. ## .
Moto nyonso oyo azali kolinga likambo oyo ebukaka mibeko azali kolinga kowelana.  Moto nyonso oyo azali kotombola esika na ye ya kokɔta azali koluka kokwea. ## .
Ye oyo motema etɛngamá akomona bolamu te,  mpe ye oyo azali na lolemo ya bongolabongola akokwea na mpasi. ## .
Tata nyonso oyo aboti mwana ya zoba—mawa na ye;  mpe tata ya mwana oyo azali bolole asepelaka te. ## .
Motema oyo ezali na esengo esalaka malamu lokola eloko oyo ebikisaka,  kasi elimo oyo elɛmbi ekaukisaka mikuwa. ## .
Moto mabe akozwa kanyaka oyo euti na ntolo  mpo na kotɛngisa banzela ya bosembo. ## .
Bwanya ezali liboso ya elongi ya moto ya mayele,  kasi miso ya zoba ezali na nsuka ya mabele. ## .
Mwana ya zoba azali motungisi mpo na tata na ye  mpe ayokisaka mama oyo abotaki ye bololo. ## .
Lisusu, kofutisa moyengebene lomande ezali malamu te.  Kobɛta bato ya lokumu eyokani te na makambo oyo elongobani. ## .
Moto nyonso oyo apekisaka maloba na ye azali na boyebi,  mpe moto ya bososoli azali na elimo ya kimya. ## .
Ata zoba, ntango afandi nyɛɛ, akomonana lokola moto ya bwanya;  moto nyonso oyo azali kokanga mbɛbu na ye, akomonana lokola azali na mayele. ## .
