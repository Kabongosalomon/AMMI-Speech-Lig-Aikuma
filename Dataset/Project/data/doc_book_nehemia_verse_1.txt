Maloba ya Nehemia  mwana ya Hakalia: Sikoyo esalemaki boye: na sanza ya Kisleve,  na mbula ya ntuku mibale (20),  nazalaki na Shushane  ndako monene. ## .
Bongo Hanani,  moko ya bandeko na ngai, akɔtaki, ye ná mibali mosusu ya Yuda, mpe natunaki  bango nsango ya Bayuda,  baoyo babikaki,  bakangami  oyo batikalaki mpe bazongaki na mboka, mpe lisusu nsango ya Yerusaleme. ## .
Na yango, balobaki na ngai ete: “Bato oyo batikali, bakangami oyo batikalaki mpe bazongaki kuna na etúká oyo eyangelami,  bazali na mpasi  mpenza mpe na nsɔni;  mpe efelo  ya Yerusaleme ebukani, mpe baporte  na yango mpenza etumbami na mɔtɔ.” ## .
Mpe esalemaki boye: ntango kaka nayoki maloba wana, nafandi mpe nabandi kolela mpe koyoka mawa mikolo mingi, mpe nazalaki ntango nyonso kokila bilei  mpe kobondela Nzambe ya likoló. ## .
Mpe nalobaki lisusu ete: “Aa, Yehova, Nzambe ya likoló, Nzambe monene mpe ya nsɔmɔ,  oyo abatelaka kondimana  mpe motema boboto epai ya baoyo balingaka ye  mpe batosaka mitindo na ye, ## .
nabondeli yo, tiká litoi na yo etya likebi  mpe miso na yo efungwama, mpo oyoka libondeli ya mosaleli na yo,  oyo nazali kobondela yo lelo, butu moi,  mpo na bana ya Yisraele basaleli na yo, wana nazali koyambola  masumu  ya bana ya Yisraele, oyo tosaleli yo. Tosali lisumu, ngai ná ndako ya tata na ngai. ## .
Ya solo mpenza, tosaleli yo makambo na ndenge ya mabe  mpe tobateli te mitindo,  malako  ná bikateli ya lisambisi  oyo opesaki Moize mosaleli na yo. ## .
“Nabondeli yo, kanisá  liloba oyo opesaki Moize mosaleli na yo mitindo ete: ‘Soki bino, ɛɛ bino, bozangi bosembo, ngai, ɛɛ ngai, nakopalanganisa bino na kati ya bato ya bikólo. ## .
Ntango bokozongela ngai  mpe bokobatela mitindo  na ngai mpe bokosalela yango,  ata soki bato na bino oyo bapalangani bakómi kino na nsuka ya likoló, longwa kuna nakoyanganisa  bango mpe nakoya na bango  mpenza na esika oyo naponi mpo na kofandisa nkombo na ngai wana.’ ## .
Mpe bazali basaleli na yo  mpe bato na yo,  oyo osikolaki na nguya na yo monene  mpe na nguya ya lobɔkɔ na yo. ## .
Aa, Yehova, nabondeli yo, tiká litoi na yo etya likebi na libondeli ya mosaleli na yo mpe na libondeli  ya basaleli na yo oyo basepelaka kobanga nkombo na yo;  mpe, nabondeli yo, pesá mosaleli na yo elonga lelo  mpe salá ete ye azala moto ya koyokela mawa liboso ya mobali oyo.” ## .
okande nazalaki mopesi-masanga  ya mokonzi. ## .
