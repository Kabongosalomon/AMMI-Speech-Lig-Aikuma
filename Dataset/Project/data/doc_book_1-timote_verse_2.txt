Yango wana, libosoliboso nazali kolendisa ete malɔmbɔ, mabondeli,  kosɛngɛla bamosusu, kopesa matɔndi, esalemaka mpo na bato ya ndenge nyonso, ## .
mpo na bakonzi  mpe baoyo nyonso bazali na bibonga minene;  mpo tókoba kozala na bomoi ya kimya mpe ya mobulu te na bomoi na ezaleli ya kokangama mobimba na Nzambe mpe na lisɛki te. ## .
Yango ezali malamu mpe endimami  na miso ya Mobikisi na biso, Nzambe, ## .
oyo mokano na ye ezali ete bato ya ndenge nyonso  bábika  mpe bázwa boyebi ya sikisiki  ya solo. ## .
Mpo ezali na Nzambe kaka moko,  mpe moyokanisi  kaka moko na kati ya Nzambe  ná bato,  moto moko, Kristo Yesu, ## .
oyo amipesaki ye moko lisiko oyo ekokani mpo na bato nyonso —wana nde likambo oyo esengeli kotatolama na ntango na yango mpenza. ## .
Batyaki ngai mosakoli mpe ntoma  mpo na litatoli  yango—nazali koloba solo,  nazali kokosa te—mpo na koteya bikólo  kondima  mpe solo. ## .
Yango wana, nalingi ete na esika nyonso mibali bábondelaka, bátombolaka mabɔkɔ ya sembo,  na nkanda  te mpe ntembe te. ## .
Nalingi mpe ete basi bábongisaka nzoto na bango na molato ya malamu, bálekisaka ndelo te  mpe bázala na makanisi malamu, kasi na midɛlɛ ya kokanga nsuki te mpe na wolo to na mayaka to na bilamba ya ntalo makasi te, ## .
kasi na ndenge oyo ebongi na basi oyo balobaka ete babangaka Nzambe,  elingi koloba, na misala ya malamu. ## .
Mwasi afanda nyɛɛ mpe ayekola na komikitisa mpenza. ## .
Nazali kopesa mwasi nzela ya koteya te,  to ya kozala na bokonzi likoló ya mobali te,  kasi nde ya kofanda nyɛɛ. ## .
Mpo Adama asalemaki liboso, Eva na nsima. ## .
Lisusu, Adama akosamaki te,  kasi mwasi akosamaki  mpenza mpe abukaki mobeko. ## .
Nzokande, basi bakobatelama na lisalisi ya kobota bana,  soki bakangami na kondima mpe na bolingo mpe na kosantisama elongo na makanisi malamu. ## .
