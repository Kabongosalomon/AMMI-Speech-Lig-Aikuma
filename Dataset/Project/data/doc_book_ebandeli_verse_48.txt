Mpe esalemaki boye: nsima ya makambo wana, balobaki na Yozefe ete: “Talá, tata na yo abandi kolɛmba.” Na yango, akamataki elongo na ye bana na ye mibale ya mibali Manase ná Efraime. ## .
Bongo bayebisaki Yakobo ete: “Talá mwana na yo Yozefe ayei epai na yo.” Na yango, Yisraele asalaki makasi mpe afandaki na mbeto na ye. ## .
Mpe Yakobo alobaki na Yozefe ete: ## .
zambe Mozwi-ya-Nguya-Nyonso abimelaki ngai na Luze,  na mokili ya Kanana, mpo apambola ngai. ## .
Mpe abandaki koloba na ngai ete: ‘Talá nakosala ete obota,  mpe nakokómisa yo mingi mpe nakokómisa yo lisangá moko ya bato ya bikólo  mpe nakopesa mokili oyo na momboto na yo oyo ekoya nsima na yo mpo ezala ya ye mpo na ntango oyo etyami ndelo te.’ ## .
Mpe sikoyo, bana mibali na yo mibale oyo yo obotaki na mokili ya Ezipito liboso ete naya awa epai na yo na Ezipito, bazali bana na ngai.  Efraime ná Manase bakozala bana na ngai lokola Rubene ná Simeone. ## .
Kasi bana oyo okobota nsima na bango, bakozala ya yo. Esika moko na nkombo ya bandeko na bango, bakotángama kati na libula na bango. ## .
Kasi ngai, Ntango nalongwaki na Padane nazali koya,  Rashele akufaki  pene na ngai, na mokili ya Kanana na nzela, nzokande nzela ezalaki naino molai liboso ya kokóma na Efrata,  bongo nakundaki ye kuna na nzela oyo ezali kokende na Efrata, elingi koloba, Beteleme.” ## .
Bongo Yisraele amonaki bana mibali ya Yozefe mpe alobaki ete: “Baoyo banani?” ## .
Na bongo, Yozefe alobaki na tata na ye ete: “Bango bazali bana na ngai oyo Nzambe apesi ngai na esika oyo.”  Na yango, alobaki ete: “Nabondeli yo, yaká na bango epai na ngai mpo napambola bango.” ## .
Nzokande miso ya Yisraele elɛmbaki mpo na bobange.  Azalaki kokoka komona te. Na yango, ayaki na bango penepene na ye, mpe na nsima, apwɛpwaki bango mpe ayambaki bango. ## .
Mpe Yisraele alobaki lisusu na Yozefe ete: “Nakanisaki te ete nakomona elongi na yo,  kasi talá Nzambe atiki ete namona mpe bana na yo.” ## .
Nsima na yango, Yozefe alongolaki bango na mabɔlɔngɔ na ye, mpe agumbamaki elongi na nse. ## .
Bongo Yozefe akamataki bango mibale, Efraime na lobɔkɔ na ye ya mobali mpo azala na lobɔkɔ ya mwasi ya Yisraele,  mpe Manase na lobɔkɔ na ye ya mwasi mpo azala na lobɔkɔ ya mobali ya Yisraele,  mpe ayaki na bango penepene na ye. ## .
Kasi, Yisraele asembolaki lobɔkɔ na ye ya mobali mpe atyaki yango na motó ya Efraime,  atako azalaki leki,  mpe lobɔkɔ na ye ya mwasi na motó ya Manase.  Atyaki mabɔkɔ na ye bongo na ntina, mpamba te Manase azalaki mwana ya liboso. ## .
Mpe abandaki kopambola Yozefe mpe koloba ete: ## .
Ntango Yozefe amonaki ete tata na ye atiki lobɔkɔ na ye ya mobali na motó ya Efraime, yango esepelisaki ye te,  mpe amekaki kosimba lobɔkɔ ya tata na ye mpo na kolongola yango na motó ya Efraime mpe kotya yango na motó ya Manase. ## .
Na yango, Yozefe alobaki na tata na ye ete: “Boye te, tata, mpamba te oyo azali mwana ya liboso.  Tyá lobɔkɔ na yo ya mobali na motó na ye.” ## .
Kasi tata na ye azalaki kaka koboya mpe alobaki ete: “Nayebi, mwana na ngai, nayebi. Ye mpe akokóma ekólo mpe akokóma monene.  Kasi nde, leki na ye akokóma monene koleka ye,  mpe bana na ye bakokóma ebele mpe bakokokana na bikólo.” ## .
Mpe akobaki kopambola bango na mokolo yango,  na maloba oyo: ## .
yango, atyaki kaka Efraime liboso ya Manase. ## .
Nsima na yango, Yisraele alobaki na Yozefe ete: “Talá, ngai oyo nazali kokufa,  kasi Nzambe akolanda mpenza kozala elongo na bino mpe akozongisa bino na mokili ya bankɔkɔ na bino. ## .
Kasi ngai, napesi yo mpenza eteni moko ya mabele koleka bandeko na yo,  mabele oyo nazwaki na lobɔkɔ ya Baamore na mopanga na ngai mpe na litimbo na ngai.” ## .
