Yango wana, nazali kopesa bankulutu oyo bazali na kati na bino elendiseli oyo, mpo ngai mpe nazali nkulutu  elongo na bango mpe motatoli  ya bampasi ya Kristo, ɛɛ oyo akozwa mpe nkembo oyo ekomonana: ## .
Bóbatela  etonga ya Nzambe  oyo bapesi na mabɔkɔ na bino, bósala yango na kotindikama te, kasi na motema moko;  ezala te na kolinga litomba oyo ezwami na ndenge ya mabe,  kasi na motema ya esengo; ## .
bómikómisa te bakonzi  ya baoyo bazali libula ya Nzambe,  kasi bókóma nde bandakisa ya etonga. ## .
Mpe ntango mobateli ya mpate mokonzi  akomonana polele, bokozwa motole ya nkembo  oyo ebebaka te. ## .
Ndenge moko mpe, bino bilenge, bómikitisaka  liboso ya mikóló. Nzokande bino nyonso bólata ezaleli ya komikitisa na kati na bino,  mpo Nzambe atɛmɛlaka bato ya lolendo, kasi amoniselaka bato ya komikitisa boboto monene. ## .
Yango wana, bómikitisa na nse ya lobɔkɔ ya nguya ya Nzambe, mpo atombola bino na ntango oyo ekoki; ## .
ntango bozali kobwakela ye mitungisi  na bino nyonso, mpo atyelaka bino likebi. ## .
Bóbatela makanisi na bino, bókebaka.  Monguna na bino, Zabolo, azali kotambola epai na epai lokola nkɔsi oyo ezali koganga mpe koluka kolya moto. ## .
Kasi bótɛmɛla ye,  bózala makasi na kondima, bóyeba ete bampasi ya ndenge wana ezali mpe kokómela lisangá mobimba ya bandeko na bino na mokili. ## .
Kasi, nsima ya konyokwama mwa ntango moke,  Nzambe ya boboto monene nyonso, oyo abengaki bino na nkembo  na ye ya seko na bomoko  na Kristo, ye moko akosilisa kobongisa bino, akotɛlɛmisa bino ngwi,  akokómisa bino makasi. ## .
Ye azala na nguya  libela na libela. Amen. ## .
Nakomeli bino na mwa maloba moke,  na nzela ya Silvano,  ndeko ya sembo, ndenge nazwaka ye, mpo nalendisa mpe natatola na molende ete boboto monene oyo Nzambe amoniseli bino ezali likambo ya solo; bótɛlɛma ngwi na kati na yango. ## .
Ye oyo azali na Babilone,  mwasi* oyo aponami lokola bino, atindeli bino mbote, ndenge moko mpe Marko  mwana na ngai. ## .
Bópesana mbote na lipwɛpwɛ ya bolingo. ## .
mya ezala na bino nyonso oyo bozali na bomoko na Kristo. ## .
