Paulo, moombo  ya Yesu Kristo mpe moto oyo abengami  mpo azala ntoma,  oyo atyami pembeni mpo asakola nsango malamu ya Nzambe, ## .
oyo ye alakaki kalakala na nzela ya basakoli  na ye na Makomami mosantu, ## .
mpo na Mwana na ye, oyo abotamaki moto  na libota ya Davidi, ## .
kasi oyo na nguya  atángamaki Mwana ya Nzambe  na elimo  ya bosantu na lisekwa nsima ya kokufa —ɛɛ, Yesu Kristo Nkolo na biso, ## .
oyo na nzela na ye tozwi boboto monene  mpe bontoma  mpo bikólo  nyonso bándima mpe bátosa ye mpo na lokumu ya nkombo na ye, ## .
bikólo epai bino mpe bobengami mpo na kozala bato ya Yesu Kristo— ## .
epai ya baoyo nyonso bazali na Roma, bato oyo Nzambe alingi, oyo abengi  mpo bázala basantu: ## .
boto monene mpe kimya  ya Nzambe Tata na biso mpe ya Nkolo Yesu Kristo ezala na bino. ## .
Libosoliboso, nazali kotɔnda  Nzambe na ngai na nzela ya Yesu Kristo mpo na bino nyonso, mpo bazali kolobela kondima na bino  bipai nyonso na mokili mobimba. ## .
Mpo Nzambe, oyo nazali kosalela mosala mosantu na elimo na ngai mpo na nsango malamu ya Mwana na ye, ayebi  ndenge natángaka bino ntango nyonso na mabondeli na ngai, ## .
nazali kobondela ete sikoyo, soki likoki ezali, makambo na ngai nsukansuka etambola malamu na mokano  ya Nzambe mpo naya epai na bino. ## .
Mpo nazali na mposa makasi ya komona bino,  mpo nakabela bino mwa likabo ya elimo  mpo bókóma makasi; ## .
to, kutu nde, mpo tólendisana,  moto na moto alendisama na kondima ya mosusu,  ya bino elendisa ngai mpe ya ngai elendisa bino. ## .
Kasi bandeko,  nalingi bóyeba ete mbala mingi nazalaki kokana koya epai na bino,  kasi tii sikoyo nazwi nzela te, mpo nazwa mpe mwa mbuma  epai na bino ndenge moko mpe na bikólo oyo etikali. ## .
Nazali na nyongo ya Bagrɛki mpe ya Babarbare, ya bato ya bwanya  mpe ya bazoba: ## .
bongo nazali na mposa makasi ya kosakwela bino bato oyo bofandi na Roma  nsango malamu. ## .
Mpo nayokelaka nsango malamu nsɔni te;  kutu, yango nde nguya oyo Nzambe azali kosalela  mpo moto nyonso oyo azali na kondima  abika, Moyuda liboso  mpe lisusu Mogrɛki; ## .
mpo boyengebene ya Nzambe  ezali komonana mpo na kondima  oyo moto azali na yango mpe yango ezali kokolisa kondima na ye, ndenge ekomami ete: “Kasi moyengebene—na kondima akozala na bomoi.” ## .
Mpo nkanda ya Nzambe  ezali kouta na likoló mpe kokitela* ezaleli nyonso ya kotyola Nzambe mpe makambo nyonso ya kozanga boyengebene  ya bato oyo bazali kozipa solo  na myango oyo ezangi boyengebene, ## .
mpamba te likambo ya Nzambe oyo bakoki koyeba ezali komonana polele na kati na bango,  mpo Nzambe amonisaki bango yango polele. ## .
Mpo bizaleli na ye oyo emonanaka te  ezali komonana polelepolele banda na kozalisama ya mokili,  mpo emonanaka na nzela ya biloko oyo asalá,  ɛɛ nguya na ye ya seko  mpe Bonzambe  na ye, yango wana bazali kutu na likambo ya koloba te; ## .
mpamba te, atako bayebaki Nzambe, bakumisaki ye te ndenge bakumisaka Nzambe mpe bapesaki ye matɔndi te,  kasi makanisi na bango ekómaki ya bozoba  mpe motema na bango oyo ezangá mayele ekómaki molili. ## .
Atako balobi ete bazali bato ya bwanya, bakómi bazoba ## .
mpe batiki kokumisa  Nzambe oyo apɔlaka te bakómi kokumisa elilingi  ya moto oyo apɔlaka mpe ya bandɛkɛ mpe ya bikelamu ya makolo minei mpe ya biloko oyo ebendanaka na libumu. ## .
Yango wana, na kolanda bamposa ya mitema na bango, Nzambe atiki bango básala makambo ya mbindo,  mpo nzoto  na bango moko eyoka nsɔni, ## .
ɛɛ baoyo baponaki kondima lokuta  na esika ya kondima solo  ya Nzambe mpe basambelaki mpe basalelaki biloko oyo ezalisamá mosala mosantu na esika ya kosambela mpe kosalela Moto oyo azalisaki yango, oyo apambolami libela na libela. Amen. ## .
Yango wana Nzambe atiki bango bálanda bamposa ya kosangisa nzoto  na ndenge ya nsɔni, mpo basi na bango batiki ndenge oyo esengeli kosangisa nzoto, bakómi kosangisa nzoto na ndenge oyo esengeli te; ## .
mibali mpe ndenge moko batiki ndenge oyo esengeli kosangana na mwasi  mpe bakómi kozika mpenza na mposa makasi bango na bango, mibali ná mibali,  bazali kosala makambo ya nsɔni  mpe bazali kozwa mbano mobimba,  oyo ebongi mpenza na libunga na bango. ## .
Mpe lokola bandimaki te kozwa boyebi ya solosolo  ya Nzambe, Nzambe atiki bango bálanda makanisi oyo andimaka te,  mpo básala makambo oyo ebongi te, ## .
batondi na makambo nyonso ya kozanga boyengebene,  na mabe,  na bilulela,  na motema mabe,  na likunya,  na ezaleli ya koboma bato,  na koswana,  na bokosi,  na mayele mabe,  bazali bato ya nungunungu, ## .
batɔngi,  bayini ya Nzambe, bato ya lofundo,  bato ya lolendo,  bato oyo bamikumisaka,  bato oyo balukaka ndenge ya sika ya kosala makambo mabe,  bato oyo batosaka baboti te, ## .
bazangá mayele,  bakokisaka bilaka na bango te,  balinganaka te na kati ya libota,  bazangá motema mawa. ## .
Atako bayebi malamumalamu mobeko ya boyengebene ya Nzambe,  ete bato oyo basalaka makambo wana babongi na liwa,  bazali kokoba kosala yango, basuki wana te, kasi bazali kutu kosepela  na bato oyo basalaka makambo yango. ## .
