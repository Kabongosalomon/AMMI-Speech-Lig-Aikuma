“Ee Libá,  fungolá baporte na yo mpo mɔtɔ ezikisa banzete na yo ya sɛdrɛ. ## .
Ee nzete ya jenevriye, gangá na kolela, mpo nzete ya sɛdrɛ ekwei; mpamba te banzete mpenza ya lokumu epunzami!  Bino banzete minene ya Bashane, bóganga na kolela, mpo zamba oyo likoki ya kokɔta na kati na yango ezalaka te ekatami! ## .
Yoká! Babateli ya mpate bazali koganga na kolela,  mpo lokumu na bango epunzami.  Yoká! Koganga ya bana-nkɔsi oyo nkingo etondi na nsuki, mpo mwa bazamba ya lolendo oyo ezali pembenipembeni ya Yordani epunzami. ## .
“Talá oyo Yehova Nzambe na ngai alobi: ‘Leisá etonga oyo esengeli kobomama, ## .
bato oyo basombi etonga yango babandi koboma  yango, ata bongo bazali na ngambo te.  Mpe baoyo bazali kotɛka  yango bazali koloba ete: “Yehova apambwama, mpo nakozwa bomɛngo.”  Mpe babateli na yango bazali komonisela yango motema mawa te.’ ## .
“‘Mpo nakomonisela lisusu bato oyo bafandi na mokili oyo motema mawa te,’  yango nde liloba ya Yehova. ‘Yango wana, talá nazali kosala ete bato bákwea bango moko, moto na moto na lobɔkɔ ya moninga na ye  mpe na lobɔkɔ ya mokonzi na ye;  mpe bakobukabuka mpenza mokili oyo, mpe nakosikola te na lobɔkɔ na bango.’” ## .
Mpe naleisaki etonga  oyo esengelaki kobomama,  mpo na bolamu na bino, Ee bino bato ya mpasi na etonga.  Na bongo, nazwaki mangenda  mibale mpo na ngai. Moko nabengaki yango Kosepelisa,  mpe mosusu nabengaki yango Bomoko,  mpe nabandaki koleisa etonga. ## .
Mpe nsukansuka nalongolaki babateli misato ya mpate kaka na sanza moko,  mpo molimo na ngai ezalaki kokoka bango te,  mpe lisusu molimo na bango mpenza eyokaki ngai mpii. ## .
Bongo nalobaki ete: “Nakoleisa bino lisusu te.  Oyo azali kokufa, akufa. Mpe oyo azali kolongolama, alongolama.  Mpe baoyo batikali, mokomoko alya mosuni ya moninga na ye.” ## .
Bongo nakamataki lingenda na ngai Kosepelisa  mpe nakataki yango bitenibiteni,  mpo na kobuka kondimana na ngai oyo nasalaki ná bato ya bikólo nyonso. ## .
Mpe ebukanaki na mokolo yango, mpe bato ya mpasi na etonga,  baoyo bazalaki kotala  ngai, bayebaki na ndenge yango ete ezali liloba ya Yehova. ## .
Bongo nalobaki na bango ete: “Soki ezali malamu na miso na bino,  bópesa ngai lifuti na ngai; kasi soki te, bótika.” Mpe bapesaki lifuti na ngai, shekele ya palata ntuku misato (30). ## .
Bongo Yehova alobaki na ngai ete: “Bwaká yango na esika ya kobomba mosolo —motuya kitoko oyo bango bamonaki ete ezali motuya na ngai.”  Bongo nakamataki shekele yango ya palata ntuku misato (30) mpe nabwakaki yango na esika ya kobomba mosolo na ndako ya Yehova. ## .
Bongo lingenda na ngai ya mibale, Bomoko,  nakataki yango bitenibiteni, mpo na kobebisa bondeko  oyo ezali na kati ya Yuda ná Yisraele. ## .
Mpe Yehova alobaki na ngai lisusu ete: “Kamatá lisusu mpo na yo bisaleli ya mobateli ya mpambampamba ya mpate. ## .
Mpo talá nazali kopesa nzela ete mobateli moko ya mpate abima na mokili oyo.  Akotya likebi te na bampate oyo ezali kolongolama.  Oyo ezali naino moke, akoluka yango te, mpe mpate oyo ebukani, akobikisa yango te.  Oyo ezali na makasi ya kotɛlɛma yango moko, akopesa yango bilei te, mpe mosuni ya oyo ya mafuta, akolya yango,  mpe basabo ya bampate, akolongola yango. ## .
Mawa na mobateli ya mpate na ngai oyo azangi ntina,  oyo azali kotika etonga!  Mopanga ekozala na lobɔkɔ na ye mpe na liso na ye ya mobali. Lobɔkɔ na ye ekokauka  mpenza, mpe liso na ye ya mobali ekolɛmba mpenza.” ## .
