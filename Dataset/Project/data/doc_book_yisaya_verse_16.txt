Bótindela moyangeli ya mokili mpate moko ya mobali,  euti na Sela, eleki na esobe tii na ngomba ya mwana mwasi ya Siona. ## .
Mpe ekosalema mpenza boye: Na bisika oyo bakatisaka Arnone  na makolo, bana basi ya Moabe bakokóma lokola ndɛkɛ oyo ezali kokima, oyo babengani na zumbu na yango. ## .
“Bóya na toli, bókokisa ekateli. ## .
tango ya midi, kómisá elili na yo lokola butu.  Bombá bato oyo bapalangani;  kokaba ata moto moko te oyo azali kokima. ## .
Ee Moabe, tiká bato na ngai oyo bapalangani báfanda bapaya epai na yo.  Kómá esika na bango ya kobombama mpo na mopunzi.  Mpo monyokoli akómi na nsuka na ye; kopunza esili; baoyo bazalaki konyatanyata basusu basili na mabele. ## .
“Mpe na motema boboto, kiti ya bokonzi ekopikama makasi mpenza,  mpe moto moko akofanda na yango na bosembo na hema ya Davidi,  azali kosambisa mpe azali koluka bosembo mpe azali kosala noki mpo na kosalela boyengebene.” ## .
Toyoki nsango ya lolendo ya Moabe, ete azali na lolendo mingi;  lofundo na ye, lolendo na ye ná nkɛlɛ na ye —bilobaloba na ye ekosalema te. ## .
Yango wana, Moabe ekoganga na kolela mpo na Moabe; ɛɛ, Moabe mobimba ekoganga na kolela.  Baoyo banyokwami bakolelalela mpenza mpo na bagato ya mbuma ya vinyo ya Kire-haresete, ## .
mpo mikala ya bilanga ya Heshibone  ekauki. Nzete ya vinyo ya Sibima —bankolo ya bikólo bakati bitape na yango ya motane ngwaa. Ekómaki kino na Yazere;  eyengayengaki na esobe. Batikaki bitape na yango ekola mingi; elekaki kino na mbu. ## .
Yango wana nakolela nzete ya vinyo ya Sibima ndenge nazali kolela Yazere.  Ee Heshibone  mpe Eleale,  nakopɔlisa yo na mpisoli na ngai mpo koganga ebimi na eleko na yo ya molunge mpe na eleko na yo ya kobuka mbuma. ## .
Mpo balongoli nsai mpe esengo na elanga ya banzete ya mbuma; mpe koganga ya esengo ezali te na bilanga ya vinyo, bazali kobelela te.  Monyati azali konyata mbuma moko te ya vinyo na bikamwelo.  Nasali ete bátika kobelela. ## .
Yango wana libumu na ngai ezali koningana lokola nzɛnzɛ mpo na Moabe,  mpe misɔpɔ na ngai ezali koningana mpo na Kire-haresete. ## .
Mpe esalemaki boye: emonanaki ete Moabe alɛmbi na esika oyo etombwaná;  mpe ayaki na esika na ye mosantu mpo na kobondela,  mpe akokaki kosala eloko moko te. ## .
Yango nde liloba Yehova alobaki mpo na Moabe kala. ## .
Mpe sikoyo Yehova alobi ete: “Liboso mbula misato esila, na kolanda bambula ya mosali oyo azwaka lifuti,  nkembo  ya Moabe mpe ekosambwisama mpenza na ebele ya yikiyiki ya ndenge na ndenge, mpe baoyo bakotikala bakozala moke mpenza, bakozala na nguya te.” ## .
