Yango wana, ntango tokokaki kokanga motema lisusu te, tomonaki malamu tótikala biso moko na Atene; ## .
mpe totindaki Timote,  ndeko na biso mpe mosaleli ya Nzambe mpo na nsango malamu  oyo etali Kristo, mpo apesa bino makasi mpe abɔndisa bino mpo na kondima na bino, ## .
mpo moto moko te aningisama na malɔzi wana.  Mpo bino moko boyebi ete biso totyami mpo na likambo yango mpenza. ## .
Mpe, ya solo, ntango tozalaki elongo na bino, tozalaki koyebisa bino libelalibela  ete tosengeli kozwa bolɔzi,  kaka ndenge mpe yango esalemi mpe ndenge boyebi. ## .
Yango wana, ntango nakokaki mpenza kokanga motema lisusu te, natindaki moto mpo na koyeba makambo oyo etali bosembo na bino,  soki mbala mosusu Momeki  amekaki bino, mpe mbala mosusu mosala na biso ya makasi ekei mpamba. ## .
Kasi Timote auti epai na bino, akómi awa sikoyo  mpe apesi biso nsango malamu oyo etali bosembo na bino mpe bolingo na bino,  mpe ete bozali ntango nyonso kokoba kokanisa biso na ndenge ya malamu, bozali koyoka mposa makasi ya komona biso ndenge biso mpe, ya solo, tozali koyoka yango mpo na bino. ## .
Yango wana, bandeko, tobɔndisami  mpo na bino na kokelela na biso nyonso mpe bolɔzi na biso mpo na bosembo oyo bozali komonisa, ## .
mpo sikoyo tozali na bomoi soki bino bozali kotɛlɛma ngwi na kati ya Nkolo. ## .
Mpo matɔndi nini mpenza tokoki kozongisela Nzambe na ntina na bino mpo na esengo nyonso oyo biso tozali kosepela  na yango mpo na bino liboso ya Nzambe na biso, ## .
wana butu moi tozali kosala malɔmbɔ  oyo eleki mpenza makasi mpo na komona bilongi na bino mpe kobakisela bino makambo oyo ezangi na kondima na bino? ## .
Nzokande, tiká Nzambe mpe Tata na biso ye moko mpe Nkolo na biso Yesu  bátambwisa malamu nzela na biso ya koya epai na bino. ## .
Lisusu, Nkolo akolisa bino,  ɛɛ, atondisa bino na bolingo,  ya bino na bino mpe ya bato nyonso, se ndenge biso mpe tozali na yango epai na bino; ## .
mpo akómisa mitema na bino ngwi, ezanga mbeba  na kati ya bosantu liboso ya Nzambe na biso mpe Tata na ntango ya kozala  ya Nkolo na biso Yesu elongo na basantu na ye nyonso. ## .
