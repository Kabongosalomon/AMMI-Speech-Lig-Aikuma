Moto atalela biso ete tozali basali na nse  ya Kristo mpe bakapita  ya basekele mosantu  ya Nzambe. ## .
Lisusu, na likambo oyo, eloko oyo balukaka epai ya bakapita  ezali ete moto amonana sembo. ## .
Nzokande mpo na ngai, ezali likambo moko ya moke ete natalelama na bino to na tribinale moko ya bato.  Ata ngai mpe namitalelaka ngai moko te. ## .
Mpo nazali komona ata eloko moko te  oyo ezali kokweisa ngai. Atako bongo namonani moyengebene te mpo na yango, kasi moto oyo azali kotalela ngai ezali Yehova. ## .
Na yango, bósambisa eloko moko te  liboso ya ntango na yango, tii Nkolo akoya,  ye oyo akobimisa na pole makambo oyo ebombamá ya molili  mpe akomonisa polele mikano ya mitema,  mpe na ntango yango moto na moto akozwa lokumu na ye oyo euti na Nzambe. ## .
Nzokande, bandeko, namonisi makambo wana na ndenge nakómisi yango ndakisa oyo ezali kolobela ngai moko mpe Apolosi  mpo na bolamu na bino, mpo, na ntina na biso, bino bóyekola lilako oyo: “Bókende mosika te koleka makambo oyo ekomamá,”  mpo mokomoko na bino avimba na lolendo te  mpe akanisa te ete moto boye aleki moto boye. ## .
Mpo nani akesenisi  yo na mosusu? Ɛɛ, eloko nini ozali na yango oyo bapesaki yo kopesa te?  Nzokande, soki mpenza bapesaki yo yango kopesa,  mpo na nini ozali komikumisa  lokola nde bapesaki yo yango kopesa te? ## .
Bino bosili kotonda, boye te? Bosili kokóma bato ya bomɛngo, boye te?  Bobandi koyangela  bino moko, biso tozali te? Mpe nakosepela kutu ete bóbanda koyangela, mpo biso mpe tóyangela elongo na bino. ## .
Mpo namoni lokola Nzambe atandi  biso bantoma na esika ya nsuka lokola bato oyo batyami mpo na liwa,  mpo tokómi eloko ya kotala  liboso ya mokili, mpe liboso ya baanzelu,  mpe liboso ya bato. ## .
Biso tozali bazoba  mpo na Kristo, kasi bino bozali bato ya mayele  na kati ya Kristo; biso tolɛmbi,  kasi bino bozali na makasi;  bino bozali na nkombo malamu,  kasi biso tozali na nsɔni. ## .
Tii na ngonga oyo tozali kokoba koyoka nzala  mpe lisusu koyoka mposa ya mai  mpe kozanga bilamba  mpe kobɛtamabɛtama  mpe kozanga esika ya kofanda ## .
mpe komona mpasi  na mosala oyo tozali kosala na mabɔkɔ na biso moko.  Ntango bazali kofinga biso, topambolaka;  ntango bazali konyokola biso, tokangaka motema; ## .
ntango bazali kobebisa biso lokumu, tobondelaka;  tokómi lokola bosɔtɔ ya mokili, eloko oyo eboyami na biloko nyonso, tii sikoyo. ## .
Nazali kokoma makambo oyo, mpo na koyokisa bino nsɔni te, kasi mpo na kokebisa bino lokola bana na ngai ya bolingo. ## .
Mpo ata soki bozali na balakisi  nkóto zomi (10 000) na kati ya Kristo, ya solo mpenza bozali na batata mingi te;  mpo na kati ya Kristo Yesu, ngai nakómi tata na bino na nzela ya nsango malamu. ## .
Na yango, nazali kobondela bino ete bókóma bamekoli na ngai. ## .
Yango wana nazali kotindela bino Timote,  mpo azali mwana na ngai ya bolingo  mpe ya sembo na kati ya Nkolo; mpe akokundwela bino ndenge na ngai ya kosala na mosala ya Kristo Yesu,  kaka ndenge nazali koteya epai nyonso na lisangá mokomoko. ## .
Bato mosusu bavimbi na lolendo  lokola nde nakoya epai na bino te. ## .
Kasi nsima ya mwa ntango moke, nakoya epai na bino, soki Yehova alingi,  mpe nakoluka te koyeba maloba ya baoyo bazali kovimba na lolendo, kasi nde nguya na bango. ## .
Mpo bokonzi ya Nzambe ezali likambo ya maloba te, kasi nde ya nguya. ## .
Bolingi nini? Naya epai na bino na lingenda,  to na bolingo mpe na boboto ya elimo? ## .
