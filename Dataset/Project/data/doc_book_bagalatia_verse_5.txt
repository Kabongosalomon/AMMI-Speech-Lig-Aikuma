Mpo na bonsomi ya ndenge wana nde Kristo asikoli biso.  Yango wana, bótɛlɛma makasi,  mpe bótika te ete bátya bino lisusu na nkaka ya ekanganeli moko ya boombo. ## .
Talá! Ngai, Paulo, nazali koyebisa bino ete soki bokatami ngenga,  Kristo akozala na ntina te epai na bino. ## .
Lisusu, nazali kotatwela lisusu moto nyonso oyo azali kokatama ngenga ete asengeli kokokisa Mibeko nyonso. ## .
Bokabwani na Kristo, bino nyonso oyo bozali koluka kotángama bayengebene mpo na mibeko;  bolongwe na boboto monene  na ye. ## .
Nde biso, na nzela ya elimo, tozali kozela na motema mɔtɔ mpenza boyengebene oyo tozali kolikya oyo euti na kondima. ## .
Mpo, na makambo ya Kristo Yesu, kokatama ngenga ezali na ntina te, ezala mpe kokatama ngenga te,  kasi kondima  oyo ezali kosala na nzela ya bolingo  nde ezali na ntina. ## .
Bozalaki kopota mbangu malamu.  Nani apekisi bino kokoba kotosa solo? ## .
Makanisi ya ndenge wana euti na Moto oyo azali kobenga bino  te. ## .
Mwa levire moke evimbisaka pɔtɔpɔtɔ mobimba ya farini. ## .
Nandimi mpenza  ete bino baoyo bozali na bomoko  na Nkolo bokokanisa ndenge mosusu te; kasi moto oyo azali kotya bino na mobulu  akosambisama,  azala nani to nani. ## .
Kasi ngai, bandeko, soki nazali naino kosakola kokatama ngenga, mpo na nini nazali kokoba konyokwama? Kutu, na ndenge yango, eloko oyo ezali kobɛtisa libaku,  oyo euti na nzete ya mpasi  elongwe. ## .
Nakosepela kutu ete bato oyo bazali koluka kobulunganisa bino  bámikómisa ata mikube. ## .
Ya solo, bandeko, bobengamaki mpo na bonsomi;  kasi bósalela bonsomi yango te lokola nzela ya kokokisa bamposa ya nzoto,  kasi na bolingo bósalelanaka lokola baombo. ## .
Mpo Mibeko nyonso ekokisami  na liloba kaka moko, elingi koloba: “Osengeli kolinga mozalani na yo lokola yo moko.” ## .
Nzokande, soki bozali kokoba koswana mino mpe kolyana,  bókeba ete bósilisana te. ## .
Kasi nazali koloba: Bókoba kotambola na elimo  mpe bokokokisa ata mposa moko te ya nzoto. ## .
Mpo nzoto, na mposa na yango, etɛmɛlaka elimo,  elimo mpe etɛmɛlaka nzoto; mpo yango mibale eyokanaka te, yango wana makambo oyo bozali kolinga kosala bozali kosala yango te. ## .
Lisusu, soki bozali kotambwisama na elimo,  bozali na nse ya mibeko te. ## .
Nzokande misala ya nzoto ezali komonana polele,  mpe ezali pite,  mbindo, etamboli ya nsɔni, ## .
losambo ya bikeko, misala ya bilimo mabe,  koyinana, koswana, zuwa, nkanda makasimakasi, kowelana, bokabwani, mwa mangomba, ## .
likunya, kolangwa masanga,  bafɛti ya lokoso mpe makambo oyo ekokani na oyo wana. Mpo na makambo yango, nazali kokebisa bino, ndenge mpe nakebisaki bino liboso, ete baoyo basalaka  makambo ya ndenge wana bakozwa libula ya bokonzi ya Nzambe te. ## .
Nzokande, mbuma  ya elimo ezali bolingo, esengo, kimya, motema molai, boboto, bolamu,  kondima, ## .
motema pɛtɛɛ, komipekisa.  Ezali na mobeko ata moko te oyo ezali kotɛmɛla makambo wana. ## .
Lisusu, baoyo bazali bato ya Kristo Yesu babaká na nzete nzoto ná bilulela na yango mpe bamposa na yango. ## .
Soki tozali na bomoi na elimo, tókoba kotambola mpe na molɔngɔ mpenza na elimo. ## .
Tólukaka te komimonisa ete toleki bamosusu, kobimisa kowelana  na kati na biso, koyokelana likunya. ## .
