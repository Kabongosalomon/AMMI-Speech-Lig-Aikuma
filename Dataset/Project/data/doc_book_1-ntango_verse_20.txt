Mpe esalemaki boye: na ebandeli ya mbula,  na ntango oyo bakonzi babimaka,  Yoabe akambaki bituluku ya basoda ya limpinga oyo babundaka  mpe abebisaki mokili ya bana ya Amone mpe ayaki mpe azingaki Raba,  nde Davidi afandaki na Yerusaleme; mpe lisusu, Yoabe abɛtaki  Raba mpe abebisaki yango. ## .
Kasi Davidi alongolaki motole ya Malakame na motó na yango,  mpe amonaki ete ezali na kilo ya talanta moko ya wolo, mpe kati na yango, ezalaki na mabanga ya ntalo; mpe ekómaki na motó ya Davidi. Mpe biloko oyo bapunzaki na engumba yango mpe oyo abimisaki ezalaki mingi mpenza. ## .
Mpe abimisaki bato oyo bazalaki na engumba yango, mpe atyaki bango na misala  ya kokata mabanga na sii mpe na bisaleli ya ebende oyo ezali mopɔtu mpe na misala ya basóka;  mpe ndenge wana nde Davidi azalaki kosala na bingumba nyonso ya bana ya Amone. Nsukansuka, Davidi ná bato nyonso bazongaki na Yerusaleme. ## .
Mpe esalemaki boye: nsima na yango, etumba ebimaki na Bafilistia  na Gezere.  Ezali na ntango yango nde Sibekai  Mohusha abomaki Sipai oyo azalaki moko ya bana ya Barefaime,  bongo balongaki Bafilistia. ## .
Mpe etumba ebimaki lisusu na Bafilistia; bongo Elehanane  mwana ya Yaire abomaki Lahami ndeko ya Goliate  moto ya Gate, oyo nzete ya likɔnga na ye ezalaki monene lokola nzete ya kolíngela nsinga oyo basali-bilamba basalelaka. ## .
Mpe etumba ebimaki lisusu na Gate,  wana mobali moko ya mbinga na ndenge moko ya kokamwa  azalaki kuna, oyo misapi ya mabɔkɔ mpe misapi ya makolo ezalaki motoba motoba, nyonso ntuku mibale na minei  (24); ye mpe azalaki mwana ya Barefaime. ## .
Mpe azalaki se kotumola  Yisraele. Nsukansuka, Yonatane mwana ya Shimea  ndeko ya Davidi abomaki ye. ## .
Baoyo wana bazalaki bana ya Barefaime,  oyo babotamaki na Gate;  mpe bakweaki  na lobɔkɔ ya Davidi mpe na lobɔkɔ ya basaleli na ye. ## .
