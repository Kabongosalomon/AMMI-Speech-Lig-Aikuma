Vinyo ezali mosɛki,  masanga oyo elangwisaka ezali na makambo mobulumobulu,  mpe moto nyonso oyo azali kotika yango ebungisa ye azali na bwanya te. ## .
Nsɔmɔ oyo mokonzi apesaka ezali konguluma lokola oyo ya mwana-nkɔsi oyo nkingo etondi na nsuki.  Ye oyo azali komibendela nkanda na ye azali kosalela molimo na ye moko lisumu. ## .
Ezali nkembo epai ya moto ete akima kowelana,  kasi moto nyonso oyo azali zoba akomikɔtisa wana. ## .
Mpo na eleko ya mpiɔ moto ya gɔigɔi akobalola mabele te;  akosɛngasɛnga na ntango ya kobuka mbuma, kasi eloko moko ekozala te. ## .
Makanisi na motema ya moto ezali lokola mai mozindo,  kasi moto ya bososoli nde akotoka yango. ## .
Ebele ya bato bakosakola moto na moto motema boboto na ye,  kasi moto ya sembo, nani akoki kozwa ye? ## .
Moyengebene azali kotambola na ezaleli na ye ya kozanga mbeba.  Esengo na bana na ye nsima na ye. ## .
Mokonzi afandi na kiti ya kosambisa,  azali kopanza mabe nyonso na miso na ye. ## .
Nani akoki koloba: “Napɛtoli motema na ngai;  nakómi pɛto, nalongwe na lisumu na ngai”? ## .
Mitindo mibale ya kilo mpe mitindo mibale ya efa —yango nyonso mibale ezali eloko moko oyo Yehova ayiná. ## .
Ata na misala na ye mwana mobali asalaka ete bato báyeba ye, soki mosala na ye ezali pɛto mpe elongobani. ## .
Litoi oyo ezali koyoka mpe liso oyo ezali komona—Yehova ye moko nde asalá yango nyonso mibale. ## .
Kolinga mpɔngi te, noki okóma na bobola.  Fungolá miso na yo; tondá na limpa. ## .
“Ezali mabe, mabe!” mosombi alobi bongo, mpe akei.  Nsima na yango nde azali komikumisa. ## .
Wolo ezali, mabanga kitoko ya korai mpe ezali beboo; kasi mbɛbu ya boyebi ezali bambɛki ya motuya. ## .
Soki moto amipesi ndanga mpo na mopaya, kamatá elamba na ye;  mpe soki ezali mpo ayokani na mwasi mopaya, simbá ndanga epai na ye. ## .
Limpa oyo ezwami na lokuta ezali elɛngi epai ya moto,  kasi nsima na yango, monɔkɔ na ye ekotonda na mabanga mikemike. ## .
Myango epikamaka makasi na toli,  mpe salá etumba na yo na likoki ya koyeba kotambwisa makambo. ## .
Moto oyo azali kolekaleka mpo na kokosela bato makambo abimisaka makambo oyo elobami na nkuku;  mpe osengeli te kosala boninga na moto oyo alengolami na mbɛbu na ye. ## .
Ye oyo azali kolakela tata na ye ná mama na ye mabe,  mwinda na ye ekobomama wana molili ekómi pene. ## .
Libula ezwamaka na lokoso na ebandeli,  kasi nsuka na yango ekopambolama te. ## .
Koloba te ete: “Nakozongisa mabe!”  Tyá elikya epai ya Yehova,  mpe akobikisa yo. ## .
Mitindo mibale ya kilo ezali eloko moko oyo Yehova ayiná,  mpe emekeli-kilo ya bokosi ezali malamu te. ## .
Matambe ya mobali makasi eutaka na Yehova.  Kasi moto ya mabele, ndenge nini akoki kososola nzela na ye? ## .
Ezali motambo ntango moto ya mabele abeleli mbangumbangu ete: “Mosantu!”  bongo nsima ya kosala bilako  alingi kotalela yango malamu. ## .
Mokonzi ya bwanya azali kopanza bato mabe,  mpe abalusaka yiká likoló na bango. ## .
Mpema  ya moto ya mabele ezali mwinda ya Yehova, elukalukaka biteni nyonso ya kati ya libumu. ## .
Motema boboto ná bosolo—yango ebatelaka mokonzi;  mpe na motema boboto, alendisi kiti na ye ya bokonzi. ## .
Kitoko ya bilenge ezali nguya na bango,  mpe nkembo ya mibange ezali nsuki mpɛmbɛ na bango. ## .
Bampota oyo euti na kobɛtama nde esukolaka mabe;  mpe kobɛtama, yango nde esukolaka biteni ya kati ya libumu. ## .
