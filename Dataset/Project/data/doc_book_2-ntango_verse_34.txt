Yosiya  azalaki na mbula mwambe  ntango abandaki koyangela, mpe ayangelaki mbula ntuku misato na moko (31) na Yerusaleme. ## .
Mpe asalaki oyo ezali sembo na miso ya Yehova  mpe atambolaki na banzela ya nkɔkɔ na ye Davidi;  mpe apɛngwaki te na lobɔkɔ ya mobali to na lobɔkɔ ya mwasi. ## .
Mpe na mbula ya mwambe ya boyangeli na ye, wana azalaki naino elenge,  abandaki koluka  Nzambe ya nkɔkɔ na ye Davidi; mpe na mbula ya zomi na mibale, abandaki kopɛtola  Yuda ná Yerusaleme na kolongoláká bisika oyo etombwaná,  banzete ya losambo,  bikeko oyo eyemami  ná bikeko ya ebende oyo enyangwisami. ## .
Lisusu, babukaki liboso na ye bitumbelo  ya Babaala;  mpe akataki bitumbelo ya mpaka ya malasi  oyo ezalaki likoló na yango; mpe abukabukaki banzete ya losambo  mpe bikeko oyo eyemami  mpe bikeko ya ebende oyo enyangwisami mpe akómisaki yango putulu,  mpe na nsima, amwangisaki putulu yango na malita ya baoyo bazalaki kopesa yango mbeka. ## .
Mpe atumbaki mikuwa  ya banganga-nzambe likoló ya bitumbelo na bango.  Bongo apɛtolaki Yuda mpe Yerusaleme. ## .
Lisusu, na bingumba ya Manase,  ya Efraime,  ya Simeone mpe tii na Nafatali, na bisika na bango oyo ebebisami bipai nyonso, ## .
ɛɛ, abukaki mpe bitumbelo  mpe banzete ya losambo,  mpe abukabukaki bikeko oyo eyemami  mpe akómisaki yango putulu;  mpe akataki bitumbelo nyonso ya mpaka ya malasi  na mokili mobimba ya Yisraele, nsima na yango azongaki na Yerusaleme. ## .
Mpe na mbula ya zomi na mwambe  ya boyangeli na ye, ntango asilisaki kopɛtola mokili mpe ndako, atindaki Shafane  mwana ya Azaliya mpe Maaseya kapita ya engumba, mpe Yoa mwana ya Yoahaze mokomi-makambo, bábongisa  ndako ya Yehova Nzambe na ye. ## .
Mpe bayaki epai ya nganga-nzambe monene Hilikiya  mpe bapesaki mbongo oyo ezalaki komemama na ndako ya Nzambe, oyo Balevi bakɛngɛli ya baporte  bazwaki na lobɔkɔ ya Manase  mpe ya Efraime  mpe ya bato nyonso ya Yisraele oyo batikalaki  mpe ya Yuda mobimba mpe Benyamina mpe ya bato oyo bafandi na Yerusaleme. ## .
Na nsima, batyaki yango na lobɔkɔ ya basali ya mosala oyo batyamaki mpo na kokamba ndako ya Yehova.  Mpe basali ya mosala oyo bazalaki kosala na ndako ya Yehova, bango, basalelaki yango mpo na kobamba mpe kobongisa ndako. ## .
Bongo bapesaki yango bato oyo bayebi malamu misala ya mabɔkɔ mpe batongi  mpo básomba mabanga oyo bakatá  ná banzete ya kokangisa ná mabaya minene mpo na kotonga bandako oyo bakonzi  ya Yuda babebisaki. ## .
Mpe bato yango bazalaki kosala mosala na bosembo;  Yahate ná Obadia oyo bazalaki Balevi, na kati ya bana ya Merari,  mpe Zekaria ná Meshulame, na kati ya bana ya Kohate,  batyamaki bakɛngɛli mpo na kokamba bango. Mpe Balevi, oyo mokomoko na bango ayebaki malamu bibɛtɛlo ya nzembo, ## .
bazalaki kokamba bato oyo bamemaka mikumba ya kilo,  mpe bakɛngɛli  ya basali nyonso ya misala ndenge na ndenge; mpe Balevi  mosusu bazalaki basɛkrɛtɛrɛ,  bakapita mpe bakɛngɛli ya baporte. ## .
Sikoyo, wana bazalaki kobimisa mbongo  oyo ezalaki komemama na ndako ya Yehova, nganga-nzambe Hilikiya  amonaki buku  ya mobeko ya Yehova  oyo epesamaki na lobɔkɔ ya Moize. ## .
Bongo Hilikiya ayanolaki mpe alobaki na Shafane  oyo azalaki sɛkrɛtɛrɛ ete: “Nazwi buku mpenza ya mobeko na ndako ya Yehova.” Na yango, Hilikiya apesaki Shafane buku yango. ## .
Na nsima, Shafane amemaki buku yango epai ya mokonzi mpe apesaki mokonzi eyano, alobi: “Nyonso oyo etyami na lobɔkɔ ya basaleli na yo, bazali kosala yango. ## .
Mpe bazali kobimisa mbongo oyo ezwamaki na ndako ya Yehova mpe bazali kopesa yango na lobɔkɔ ya bato oyo batyami mpe na lobɔkɔ ya basali ya mosala.” ## .
Mpe Shafane oyo azalaki sɛkrɛtɛrɛ apesaki lisusu mokonzi nsango boye: “Nganga-nzambe Hilikiya apesaki ngai  buku  moko.” Mpe Shafane abandaki kotánga yango liboso ya mokonzi. ## .
Mpe esalemaki boye: ntango kaka mokonzi ayokaki maloba ya mobeko, na mbala moko apasolaki bilamba na ye. ## .
Na nsima, mokonzi apesaki mitindo na Hilikiya,  na Ahikame  mwana ya Shafane, na Abadone mwana ya Mika, na Shafane  oyo azalaki sɛkrɛtɛrɛ  mpe na Asaya  mosaleli ya mokonzi ete: ## .
“Bókende, bótuna  Yehova mpo na ngai  mpe mpo na bato oyo batikali na Yisraele mpe na Yuda na ntina etali maloba ya buku  yango oyo bamoni, mpamba te nkanda makasi ya Yehova  oyo esengeli kosopana likoló na biso ezali monene mpo bankɔkɔ na biso babatelaki liloba ya Yehova te, mpo básala na kolanda nyonso oyo ekomami na buku oyo.” ## .
Na yango, Hilikiya ná bato oyo mokonzi aponaki bakendaki epai ya mosakoli  Huluda  mwasi ya Shalume mwana ya Tikiva mwana ya Harase mobateli ya bilamba,  wana mwasi yango azalaki kofanda na Yerusaleme na kartye ya mibale; mpe babandaki koloba na ye ndenge wana. ## .
Bongo ye alobaki na bango boye: ## .
alá oyo Yehova Nzambe ya Yisraele alobi: ‘Bóyebisa mobali oyo atindi bino epai na ngai boye: ## .
“Talá oyo Yehova alobi: ‘Talá, nazali koyeisa mpasi  na esika oyo mpe na bato oyo bafandi wana,  bilakeli mabe  nyonso oyo ekomami na buku oyo batángaki liboso ya mokonzi ya Yuda, ## .
mpamba te batiki ngai  mpe bakei kobimisela banzambe mosusu milinga ya mbeka,  mpo na kosilikisa  ngai na misala nyonso ya mabɔkɔ na bango  mpe mpo nkanda na ngai  esopana na esika oyo mpe ezimama te.’” ## .
Mpe na mokonzi ya Yuda, oyo atindi bino mpo na kotuna Yehova, talá oyo bokoyebisa ye: “Talá oyo Yehova Nzambe ya Yisraele alobi:  ‘Mpo na maloba  oyo oyoki, ## .
lokola motema  na yo ezalaki makasi te mpe omikitisi  mpo na Nzambe ntango oyoki maloba na ye mpo na esika oyo mpe bato oyo bafandi wana, mpe omikitisi liboso na ngai  mpe opasoli  bilamba na yo mpe oleli liboso na ngai, ngai, ɛɛ ngai, nayoki,  yango nde liloba ya Yehova. ## .
Talá, nazali koyanganisa yo na bankɔkɔ na yo, mpe ya solo okoyanganisama na malita na yo na kimya,  mpe miso na yo ekomona te mpasi  oyo nazali koyeisa na esika oyo mpe na bato oyo bafandi wana.’”’” ## .
ngo bamemelaki mokonzi eyano. ## .
Mpe mokonzi atindaki báyanganisa mikóló nyonso ya Yuda mpe ya Yerusaleme. ## .
Bongo mokonzi amataki na ndako ya Yehova  elongo na mikóló nyonso ya Yuda mpe bato ya Yerusaleme ná banganga-nzambe  mpe Balevi ná bato nyonso, bato minene ná bato mike; mpe abandaki kotánga  na matoi na bango maloba nyonso ya buku ya kondimana, oyo ezwamaki na ndako ya Yehova. ## .
Mpe mokonzi atɛlɛmaki kaka na esika na ye  mpe asalaki kondimana  liboso ya Yehova mpo bálanda Yehova mpe bátosa mitindo  na ye, matatoli  na ye ná malako  na ye na motema na ye mobimba  mpe na molimo na ye mobimba,  mpo na kokokisa  maloba ya kondimana oyo ekomami na buku yango. ## .
Lisusu, asɛngaki bato nyonso oyo bazali na Yerusaleme mpe na Benyamina bámonisa ngámbo nini bazali na likambo yango. Mpe bato oyo bafandi na Yerusaleme basalaki ndenge esɛngami na kondimana ya Nzambe, Nzambe ya bankɔkɔ na bango. ## .
Nsima na yango, Yosiya alongolaki biloko nyonso oyo eyinamá  na mikili nyonso ya bana ya Yisraele,  mpe asalisaki bato nyonso oyo bazalaki na Yisraele mosala, mpo na kosalela Yehova Nzambe na bango. Na mikolo na ye nyonso, batikaki te kolanda Yehova Nzambe ya bankɔkɔ na bango. ## .
