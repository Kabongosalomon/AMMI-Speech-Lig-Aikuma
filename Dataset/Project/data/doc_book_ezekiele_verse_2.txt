Mpe alobaki na ngai boye: “Mwana ya moto,  tɛlɛmá na makolo na yo mpo naloba na yo.” ## .
Mpe elimo ebandaki kokɔtela ngai ntango kaka alobaki na ngai,  mpe nsukansuka etɛlɛmisaki ngai na makolo na ngai mpo nayoka Ye oyo azalaki koloba na ngai. ## .
Mpe alobaki na ngai lisusu boye: “Mwana ya moto, nazali kotinda yo epai ya bana ya Yisraele,  epai ya bikólo ya batomboki oyo batombokeli ngai.  Bango ná bankɔkɔ na bango babuki mibeko na ngai tii na mokolo ya lelo. ## .
Mpe bana ya elongi ya lofundo  mpe ya motema makasi —nazali kotinda yo epai na bango, mpe osengeli koloba na bango ete: ‘Talá oyo Yehova Nkolo Mokonzi-Oyo-Aleki-Nyonso alobi.’ ## .
Nde bango, ezala bakoyoka  to bakoboya —mpo bazali ndako ya batomboki —ya solo, bakoyeba mpe ete mosakoli moko azalaki na kati na bango. ## .
“Mpe yo, Ee mwana ya moto, kobanga bango te;  mpe kobanga maloba na bango te, mpo bazali bato ya matoi mangbongi  mpe biloko oyo ezali kotuba  yo mpe ozali kofanda nde na kati ya bankotó.  Kobanga maloba na bango te,  mpe koyoka bilongi na bango nsɔmɔ te,  mpo bazali ndako ya batomboki. ## .
Mpe osengeli kolobela bango maloba na ngai, báyoka to báboya, mpo bazali batomboki. ## .
“Mpe yo, Ee mwana ya moto, yoká oyo nazali koloba na yo. Kokóma motomboki te lokola ndako ya batomboki.  Fungolá monɔkɔ na yo mpe lyá oyo nazali kopesa yo.” ## .
Mpe nabandaki komona, mpe talá! lobɔkɔ moko esembolamaki epai na ngai,  mpe talá! rulo ya mokanda  moko ezalaki na kati. ## .
Mpe abandaki kosembola yango liboso na ngai, mpe bakomá na liboso mpe na nsima na yango;  mpe nzembo ya mawa ná kokimela mpe kolela ekomamaki na kati. ## .
