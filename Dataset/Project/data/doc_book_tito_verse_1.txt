Paulo, moombo  ya Nzambe mpe ntoma  ya Yesu Kristo na kolanda kondima ya bato oyo Nzambe aponi  mpe na boyebi ya sikisiki  ya solo  oyo eyokani na ezaleli ya kokangama na Nzambe ## .
mpo na elikya moko ya bomoi ya seko  oyo Nzambe, oyo akoki kobuka lokuta te,  alaká banda kalakala mpenza, ## .
mpe na ntango na ye mpenza amonisaki liloba na ye polele na mosala ya kosakola oyo bapesi ngai,  na etinda ya Mobikisi na biso,  Nzambe; ## .
epai ya Tito, mwana ya solosolo  na kondima oyo tozali na yango biso nyonso: ## .
boto monene mpe kimya ya Nzambe Tata  mpe ya Kristo Yesu Mobikisi  na biso ezala na yo. ## .
Natikaki yo na Krɛtɛ  mpo na ntina oyo: osembola makambo oyo ezali kotambola malamu te mpe otya  bankulutu na engumba mokomoko, ndenge napesaki yo mitindo, ## .
soki azali mobali oyo afundami na likambo ata moko te,  mobali ya mwasi kaka moko,  oyo azali na bana oyo bazali bandimi oyo bafundami te mpo na bomoi ya mbindo mpe bazali mitó makasi te. ## .
Mpo mokɛngɛli asengeli kozala moto oyo afundami te  mpo azali kapita  ya Nzambe, azala matoi mangbongi te,  asilikaka mpambampamba te,  molangwi-masanga te mpe aswanaka na bato te,  abɛtaka bato te,  azala te moto ya lokoso oyo alukaka kozwa litomba na ndenge ya mabe, ## .
kasi azala nde moyambi bapaya,  moto oyo alingaka makambo ya malamu, moto ya makanisi malamu,  moyengebene, moto ya sembo,  moto oyo amipekisaka, ## .
oyo akangami makasi na liloba ya sembo na ndenge na ye ya koteya,  mpo ayeba kolendisa na mateya oyo epesaka litomba  mpe ayeba kopamela  batɛmɛli. ## .
Mpo ezali na bato mingi ya mitó makasi, bato ya bilobaloba,  mpe bato oyo babebisaka makanisi, mingimingi mpenza bato oyo bakangami na kokatama ngenga. ## .
Esengeli kokangisa bango minɔkɔ, mpo bato yango bazali se kokɔtisa mobulu na mabota  ntango bazali koteya makambo oyo basengeli koteya te mpo na kozwa litomba na ndenge ya mabe. ## .
Moko na bango, mosakoli na bango moko, alobaki ete: “Bato ya Krɛtɛ bazalaka ntango nyonso bato ya lokuta, banyama mabe  ya zamba, bato ya lokoso oyo balingaka mosala te.” ## .
Litatoli oyo ezali ya solo. Yango wana, pameláká bango makasi,  mpo bázala makasi  na kondima, ## .
bátyaka likebi te na masapo  ya Bayuda mpe na mibeko ya bato  oyo bazali kopesa solo mokɔngɔ. ## .
Biloko nyonso ezali pɛto epai ya bato ya pɛto.  Kasi epai ya bato ya mbindo  mpe oyo bazali na kondima te  ata eloko moko te ezali pɛto, kutu makanisi na bango mpe lisosoli  na bango ekómá mbindo. ## .
Balobaka polele ete bayebi Nzambe,  kasi bazali kowangana ye na misala na bango,  mpo bazali bato ya bosɔtɔ mpenza mpe bazangá botosi mpe babongi ata na mosala moko ya malamu te. ## .
