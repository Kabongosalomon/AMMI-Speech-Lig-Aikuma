“Nde yo, Ee mwana ya moto, sakolá mpo na bangomba ya Yisraele, mpe osengeli koloba boye: ‘Ee bangomba ya Yisraele,  bóyoka liloba ya Yehova. ## .
Talá oyo Yehova Nkolo Mokonzi-Oyo-Aleki-Nyonso alobi: “Lokola monguna alobi mpo na bino ete:  ‘Aha! Kutu bisika oyo etombwaná ya kalakala —ekómi eloko na biso!’”’ ## .
“Na yango sakolá, mpe osengeli koloba boye: ‘Talá oyo Yehova Nkolo Mokonzi-Oyo-Aleki-Nyonso alobi: “Lokola, ɛɛ lokola batiki bino mpamba  mpe baswi bino bipai nyonso,  mpo bókóma eloko ya baoyo batikali na kati ya bikólo  mpe lokola lisolo na minɔkɔ ya bato ekómi kaka bino  mpe nsango ya mabe ezali na kati ya bato, ## .
na yango, Ee bangomba ya Yisraele,  bóyoka liloba ya Yehova Nkolo Mokonzi-Oyo-Aleki-Nyonso! Talá oyo Yehova Nkolo Mokonzi-Oyo-Aleki-Nyonso alobi na bangomba mpe bangomba mike, na banzela ya mai mpe na mabwaku ná bisika oyo ebebisami oyo batiki mpamba,  mpe na bingumba oyo esundolami, oyo ekómi eloko ya kopunza mpe ya kosɛka ya baoyo batikali na kati ya bikólo oyo ezali zingazinga; ## .
na yango, talá oyo Yehova Nkolo Mokonzi-Oyo-Aleki-Nyonso alobi: ‘Ya solo, na mɔtɔ ya molende na ngai, nakolobela  baoyo batikali na kati ya bikólo mpe Edome, mobimba na yango,  baoyo bamipesi mokili na ngai mpo ezala eloko na bango, na esengo ya motema mobimba,  na lityo na kati ya molimo,  mpo na kozwa bisika na yango oyo bibwɛlɛ elyaka matiti mpe mpo na kopunza yango.’”’ ## .
“Na yango, sakolá mpo na mabele ya Yisraele, mpe osengeli koloba na bangomba mpe na bangomba mike, na banzela ya mai mpe na mabwaku ete: ‘Talá oyo Yehova Nkolo Mokonzi-Oyo-Aleki-Nyonso alobi: “Talá! Ngai moko, nakoloba mpenza na molende na ngai mpe na nkɛlɛ na ngai, mpo bomemi nde nsɔni oyo bikólo eyokisi bino.”’ ## .
“Na yango, talá oyo Yehova Nkolo Mokonzi-Oyo-Aleki-Nyonso alobi: ‘Ngai natomboli lobɔkɔ na ngai mpe nalapi ndai  ete bikólo oyo bozali na yango zingazinga—yango nde ekomema nsɔni na bango. ## .
Mpe bino, Ee bangomba ya Yisraele, bokobimisa bitape na bino mpe bokobota mbuma na bino mpo na bato na ngai Yisraele,  mpo bakómi pene na ntango ya koya. ## .
Mpo ngai oyo nazali mpo na bino, mpe nakobaluka mpenza epai na bino,  mpe bokotimolama mpenza mpe mboto  ekolonama na kati na bino. ## .
Mpe nakobakisela bino bato mingi, ndako mobimba ya Yisraele, yango nyonso,  mpe bingumba ekozala na bato oyo bafandi na kati,  mpe bisika oyo ebebisamá ekotongama lisusu. ## .
Ya solo, nakobakisela bino bato ná banyama mingi,  mpe bakokóma mingi mpenza mpe bakobota, mpe nakofandisa mpenza bato epai na bino ndenge bozalaki liboso,  mpe nakosala bino malamu koleka ndenge bozalaki na ebandeli;  mpe bokoyeba mpenza ete nazali Yehova. ## .
Mpe nakotambwisa bato likoló na bino, ɛɛ bato na ngai Yisraele, mpe bakozwa bino mpo bózala eloko na bango,  mpe bokokóma mpenza libula na bango,  mpe bokozangisa bango bana lisusu te.’” ## .
“Talá oyo Yehova Nkolo Mokonzi-Oyo-Aleki-Nyonso alobi: ‘Lokola ezali na bato oyo bazali koloba na bino ete: “Ozali mpenza molei ya bato, mpe okómi mokili moko oyo ezali kozangisa bikólo na yo bana,”’ ## .
‘na yango, okolya bato lisusu te,  mpe okozangisa bikólo na yo bana lisusu te,’  yango nde liloba ya Yehova Nkolo Mokonzi-Oyo-Aleki-Nyonso. ## .
‘Mpe nakosala ete maloba ya kosambwa oyo euti na bikólo na ntina na yo eyokana lisusu te,  mpe okomema nsɔni oyo euti na bato ya bikólo lisusu te,  mpe okobɛtisa bikólo na yo libaku lisusu te,’ yango nde liloba ya Yehova Nkolo Mokonzi-Oyo-Aleki-Nyonso.” ## .
Mpe liloba ya Yehova ekobaki koyela ngai ete: ## .
“Mwana ya moto, bato ya ndako ya Yisraele bazalaki kofanda na mabele na bango, mpe bazalaki kaka kokómisa yango mbindo na nzela na bango mpe na misala na bango.  Nzela na bango ekómi liboso na ngai lokola mbindo ya mwasi na ntango azali komona sanza. ## .
Mpe nasopelaki bango nkɛlɛ na ngai mpo na makila oyo basopaki na mokili,  mokili oyo bakómisaki mbindo na bikeko na bango ya bosɔtɔ. ## .
Mpe napalanganisaki bango na kati ya bikólo, bongo bapanzanaki na mikili.  Nasambisaki bango na kolanda nzela na bango mpe na kolanda misala na bango. ## .
Bongo bayaki na bikólo epai bayaki, mpe bato bakómisaki nkombo na ngai mosantu eloko mpamba  na ndenge bazalaki koloba mpo na bango ete: ‘Oyo nde bato ya Yehova, mpe babimi na mokili na ye.’ ## .
Mpe nakoyokela nkombo na ngai mosantu mawa, nkombo oyo ndako ya Yisraele ekómisi eloko mpamba na kati ya bikólo epai bayei.” ## .
“Na yango, lobá na ndako ya Yisraele ete: ‘Talá oyo Yehova Nkolo Mokonzi-Oyo-Aleki-Nyonso alobi: “Ee ndako ya Yisraele, ezali mpo na bino te nde nazali kosala yango, kasi mpo na nkombo na ngai mosantu oyo bokómisi eloko mpamba na kati ya bikólo epai boyei.”’ ## .
‘Mpe ya solo, nakosantisa nkombo na ngai monene,  oyo bazalaki kokómisa eloko mpamba na kati ya bikólo, oyo bokómisaki eloko mpamba na katikati na yango; mpe bikólo ekoyeba mpenza ete nazali Yehova,’  yango nde liloba ya Yehova Nkolo Mokonzi-Oyo-Aleki-Nyonso, ‘ntango nakosantisama na kati na bino na miso na bango. ## .
Mpe nakolongola bino na bikólo mpe nakoyanganisa bino uta na mikili nyonso mpe nakokɔtisa bino na mabele na bino. ## .
Mpe nakomwangisela bino mai ya pɛto, mpe bokokóma pɛto;  nakopɛtola bino na mbindo  na bino nyonso mpe na bikeko na bino nyonso oyo ezali bosɔtɔ. ## .
Mpe nakopesa bino motema ya sika,  mpe nakotya elimo ya sika kati na bino,  mpe nakolongola motema ya libanga na nzoto na bino mpe nakopesa bino motema ya mosuni. ## .
Mpe nakotya elimo na ngai kati na bino,  mpe nakotambwisa bino na malako na ngai,  mpe bokotosa bikateli na ngai ya lisambisi mpe bokokokisa mpenza yango. ## .
Mpe bokofanda mpenza na mokili oyo napesaki bankɔkɔ na bino,  mpe bokokóma mpenza bato na ngai mpe ngai nakokóma Nzambe na bino.’ ## .
“‘Mpe nakobikisa bino na mbindo na bino nyonso  mpe nakobengisa mbuma mpe nakokómisa yango beboo, mpe nakopesa bino nzala te. ## .
Mpe nakokómisa mpenza mbuma ya nzete beboo, mpe biloko ya elanga, mpo bóyoka nsɔni lisusu te mpo na nzala na kati ya bikólo. ## .
Mpe bokozanga te kokanisa lisusu banzela na bino ya mabe mpe misala na bino oyo ezalaki malamu te,  mpe bokozanga te komiyokela mpii mpo na mabunga na bino mpe mpo na makambo na bino oyo eyinami. ## .
Ezali mpo na bino te nde nazali kosala likambo oyo,’  yango nde liloba ya Yehova Nkolo Mokonzi-Oyo-Aleki-Nyonso, ‘bóyeba yango. Bóyoka nsɔni mpe bósambwa mpo na banzela na bino, Ee ndako ya Yisraele.’ ## .
“Talá oyo Yehova Nkolo Mokonzi-Oyo-Aleki-Nyonso alobi: ‘Na mokolo oyo nakopɛtola bino na mabunga na bino nyonso, nakofandisa mpe bato na bingumba,  mpe bisika oyo ebebisami ekotongama lisusu. ## .
Mpe mokili oyo etikali mpamba ekolonama, atako ekómaki esika moko oyo etikali mpamba na miso ya moleki-nzela nyonso. ## .
Mpe bato bakoloba mpenza ete: “Mokili wana oyo etikalaki mpamba ekómi lokola elanga ya Edene,  mpe bingumba oyo etikalaki mpamba, oyo ebebisamaki mpe oyo ebukamaki ebatelami makasi; bato bakómi kofanda kuna.” ## .
Mpe bikólo oyo ekotikala zingazinga na bino ekoyeba mpenza ete ngai, Yehova, natongi biloko oyo ebukamaki,  naloni biloko na mokili oyo etikalaki mpamba. Ngai moko, Yehova, nalobi mpe nasali yango.’ ## .
“Talá oyo Yehova Nkolo Mokonzi-Oyo-Aleki-Nyonso alobi: ‘Talá likambo oyo mpo na yango nakotika lisusu bato ya ndako ya Yisraele báluka ngai mpo nasalela bango:  nakokómisa bango mingi lokola etonga, na bato. ## .
Lokola etonga ya basantu, lokola etonga ya Yerusaleme na bileko na ye ya fɛti,  ndenge yango nde bingumba oyo etikalaki mpamba ekotonda mɛkɛ na etonga ya bato;  mpe bato bakoyeba mpenza ete nazali Yehova.’” ## .
