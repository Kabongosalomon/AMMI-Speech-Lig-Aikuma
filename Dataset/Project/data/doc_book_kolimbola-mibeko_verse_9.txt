“Yoká, Ee Yisraele, ozali lelo kokatisa Yordani  mpo na kokɔta mpe kobengana bikólo minene mpe ya makasi koleka yo,  bingumba minene mpe oyo ebatelami makasi tii na likoló, ## .
bato moko mineneminene mpe milai, bana ya Baanakime,  oyo oyebaki mpe oyo oyokaki bazali koloba mpo na bango ete: ‘Nani akoki kotɛlɛma ngwi liboso ya bana ya Anake?’ ## .
Mpe oyebi malamu lelo ete Yehova Nzambe na yo azali kokatisa liboso na yo.  Azali mɔtɔ oyo ezikisaka.  Akosilisa bango nyɛɛ,  mpe ye moko akotya bango na nse liboso na yo; mpe osengeli kobengana bango mpe kobebisa bango nokinoki, kaka ndenge Yehova alobi na yo. ## .
“Ntango Yehova Nzambe na yo akobengana bango na liboso na yo, koloba na motema na yo te ete: ‘Ezali mpo na boyengebene na ngai moko nde Yehova akɔtisi ngai mpo na kozwa mokili oyo,’  nzokande ezali mpo na mabe ya bikólo yango nde Yehova azali kobengana yango liboso na yo. ## .
Ezali te mpo na boyengebene  na yo to mpo na bosembo ya motema  na yo nde ozali kokɔta kozwa mokili na bango; ɛɛ, ezali mpo na mabe ya bikólo yango nde Yehova Nzambe na yo azali kobengana yango liboso na yo,  mpe mpo na kokokisa liloba oyo Yehova alapaki ndai epai ya bankɔkɔ na yo, Abrahama,  Yisaka  mpe Yakobo. ## .
Mpe osengeli koyeba ete ezali te mpo na boyengebene na yo nde Yehova Nzambe na yo azali kopesa yo mokili malamu oyo mpo na kozwa yango; mpo ozali ekólo ya bato moko ya motó makasi.* ## .
“Kanisá: Kobosana te ndenge otumolaki Yehova Nzambe na yo na esobe.  Banda na mokolo oyo obimaki na mokili ya Ezipito kino kokóma na bino na esika oyo, botombokelaki Yehova na etamboli na bino. ## .
Ata na Horebe botumolaki nkanda ya Yehova, bongo Yehova asilikelaki bino kino alingaki kosilisa bino nyɛɛ. ## .
Ntango namataki na ngomba mpo na kozwa bitanda ya mabanga,  bitanda ya kondimana oyo Yehova asalaki ná bino,  mpe nafandaki na ngomba mikolo ntuku minei (40) butu moi,  (nalyaki mampa te mpe namɛlaki mai te,) ## .
Yehova apesaki ngai bitanda mibale ya mabanga oyo ekomami na mosapi ya Nzambe;  mpe likoló na yango, ezalaki na maloba nyonso oyo Yehova alobelaki bino na ngomba longwa na katikati ya mɔtɔ na mokolo ya lisangá. ## .
Mpe esalemaki boye: na nsuka ya mikolo yango ntuku minei (40) butu moi, Yehova apesaki ngai bitanda mibale ya mabanga, bitanda ya kondimana; ## .
mpe Yehova alobaki na ngai ete: ‘Tɛlɛmá, longwá awa, kitá nokinoki, mpamba te bato na yo oyo obimisaki na Ezipito babebisi makambo.  Balongwe nokinoki na nzela oyo napesaki bango mitindo. Bamisaleli ekeko ya ebende oyo enyangwisami.’ ## .
Mpe Yehova alobaki na ngai lisusu boye: ‘Namoni bato oyo, mpe, talá! bazali bato moko ya motó makasi. ## .
Tiká ngai nasilisa bango nyɛɛ  mpe nalongola nkombo na bango na nse ya lola,  mpe ngai nakómisa yo ekólo moko ya makasi mpe ya bato mingi koleka bango.’ ## .
“Nsima na yango, nabalukaki mpe nakitaki na ngomba, wana ngomba ezalaki kopela mɔtɔ;  mpe bitanda mibale ya kondimana ezalaki na mabɔkɔ na ngai nyonso mibale. ## .
Bongo natalaki, mpe talá bosalelaki Yehova Nzambe na bino lisumu! Bomisalelaki mwana-ngɔmbɛ ya ebende oyo enyangwisami.  Bolongwaki nokinoki na nzela oyo Yehova apesaki bino mitindo. ## .
Na yango, nasimbaki bitanda yango mibale mpe nabwakaki yango na nse na mabɔkɔ na ngai nyonso mibale mpe nabukaki yango na miso na bino. ## .
Mpe nafukamaki elongi na nse liboso ya Yehova, lokola na liboso, mikolo ntuku minei (40) butu moi. Nalyaki mampa te mpe namɛlaki mai te,  mpo na masumu nyonso oyo bino bosalaki na ndenge bosalaki mabe na miso ya Yehova mpo na kosilikisa ye. ## .
Mpo nazalaki kobanga nkanda makasi oyo Yehova asilikelaki bino kino alingaki kosilisa bino nyɛɛ.  Kasi na ntango yango mpe, Yehova ayokelaki ngai. ## .
“Arona mpe, Yehova asilikelaki ye kino alingaki koboma ye;  kasi nabondelaki  mpe mpo na Arona na ntango yango. ## .
Mpe lisumu na bino oyo bosalaki, mwana-ngɔmbɛ,  nazwaki yango mpe nazikisaki yango na mɔtɔ mpe natutaki yango, nanikaki yango nyonso kino ekómaki mikemike lokola putulu; nsima na yango, nabwakaki putulu na yango na mokɛli oyo ezalaki kokita uta na ngomba. ## .
“Lisusu, na Tabera  mpe na Masa  mpe na Kibrote-hataava,  bomonisaki ete bozali bato oyo bazali kotumola nkanda ya Yehova. ## .
Mpe ntango Yehova atindaki bino longwa na Kadeshe-barnea,  alobaki ete: ‘Bómata mpe bózwa mokili oyo nakopesa mpenza bino!’ na ntango yango, botombokaki, boboyaki etinda ya Yehova Nzambe na bino,  mpe bondimelaki  ye te mpe boyokaki mongongo na ye te. ## .
Botombokelaki Yehova  na etamboli na bino banda mokolo oyo ngai nayebaki bino. ## .
“Bongo nakobaki kofukama elongi na nse liboso ya Yehova mikolo ntuku minei (40) butu moi,  ɛɛ, nafukamaki elongi na nse ndenge wana mpo Yehova alobaki ete akosilisa bino nyɛɛ. ## .
Mpe nabandaki kobondela  Yehova mpe koloba ete: ‘Ee Yehova Nkolo Mokonzi-Oyo-Aleki-Nyonso, kobebisa bato na yo te, ɛɛ eloko na yo moko,  oyo osikolaki na bonene na yo, oyo obimisaki na Ezipito  na nguya ya lobɔkɔ na yo. ## .
Kanisá basaleli na yo Abrahama, Yisaka mpe Yakobo.  Kobalola elongi te mpo na kotala motó makasi ya bato oyo mpe mabe na bango mpe lisumu na bango, ## .
noki mokili  oyo obimisaki biso eloba ete: “Yehova akokaki te kokɔtisa bango na mokili oyo alakaki bango, mpe ayinaki bango, yango wana abimisaki bango mpo na koboma bango na esobe.” ## .
Bazali mpe bato na yo mpe eloko na yo moko  oyo obimisaki na nguya monene mpe na lobɔkɔ na yo oyo esembolami.’ ## .
