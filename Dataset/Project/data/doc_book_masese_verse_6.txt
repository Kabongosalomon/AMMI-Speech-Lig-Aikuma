Mwana na ngai, soki omipesaki ndanga mpo na moninga na yo,  soki opesanaki lobɔkɔ mpo na koyokana na mopaya, ## .
soki ozwamaki na motambo na maloba ya monɔkɔ na yo,  soki okangamaki na maloba ya monɔkɔ na yo, ## .
mwana na ngai, salá boye, mpe omibikisa, mpo okwei na lobɔkɔ ya moninga na yo:  Kende komikitisa mpe tyá moninga na yo mbamba. ## .
Kotika miso na yo ezwa mpɔngi te, mpe kokanga ata moke te miso na yo oyo ezali kongɛnga. ## .
Omibikisa lokola mboloko na lobɔkɔ ya mobomi-nyama mpe lokola ndɛkɛ na lobɔkɔ ya mokangi-ndɛkɛ. ## .
Kende epai ya furmi,  yo moto ya gɔigɔi;  talá banzela na yango mpe kómá moto ya bwanya. ## .
Atako ezalaka na komanda te, kapita te to moyangeli te, ## .
elɛngɛlaka bilei na yango na eleko ya molunge;  eyanganisi biloko na yango ya kolya na ntango ya kobuka mbuma. ## .
Yo moto ya gɔigɔi, okokoba kolala tii ntango nini?  Okolamuka na mpɔngi na yo ntango nini? ## .
Mwa mpɔngi moke, kokanga liso mwa moke, kokanga mabɔkɔ mwa moke mpo na kolala, ## .
bongo bobola na yo ekoya mpenza lokola moyibi oyo ayibaka na nzela,  mpe kokelela na yo lokola moto oyo asimbi bibundeli. ## .
Moto ya mpambampamba,  moto ya misala mabe, atambolaka na maloba oyo etɛngamá, ## .
afinafinaka liso na ye,  asalaka bilembo na makolo na ye, alakisalakisaka na misapi na ye. ## .
Makambo kilikili ezalaka na motema na ye.  Akanaka ntango nyonso kosala likambo moko ya mabe.  Abimisaka se kowelana. ## .
Yango wana likama na ye ekoya pwasa;  akobukana na mbala moko, mpe akobikisama te. ## .
Ezali na makambo motoba oyo Yehova ayinaka mpenza;  ɛɛ, makambo nsambo oyo eyinamá na molimo na ye: ## .
miso ya lolendo,  lolemo ya lokuta  mpe mabɔkɔ oyo ezali kosopa makila ya moto oyo azali na likambo te, ## .
motema oyo ekanaka kosala makambo oyo eyokisaka mpasi,  makolo oyo ewelaka kopota mpo na kosala mabe, ## .
motatoli ya lokuta oyo asopasopaka makambo ya lokuta,  mpe moto nyonso oyo abimisaka kowelana na kati ya bandeko. ## .
Ee mwana na ngai, batelá mitindo ya tata na yo,  mpe kosundola mobeko ya mama na yo te. ## .
Kangá yango na motema na yo ntango nyonso;  kangá yango na nkingo na yo. ## .
Ntango okotambola epai na epai, ekokamba yo;  ntango okolala, ekokɛngɛla yo;  mpe ntango okolamuka, ekomibanzabanza na yo. ## .
Mpo mitindo ezali mwinda,  mobeko ezali pole,  mpe mpamela ya disiplini ezali nzela ya bomoi, ## .
mpo na kobatela yo na mwasi mabe,  na maloba sukali ya lolemo ya mwasi mopaya. ## .
Kolula kitoko na ye na motema na yo te,  mpe azwa yo te na miso na ye ya kongɛnga, ## .
mpamba te mpo na mwasi ya ndumba, moto atikalaka se na mwa limpa ya libungutulu;  kasi mwasi ya moto mosusu alukaka kokanga na motambo molimo ya motuya. ## .
Moto akoki nde kotya mɔtɔ na ntolo na ye bongo bilamba na ye ezika te? ## .
To moto akoki nde kotambola likoló ya makala ya mɔtɔ bongo makolo na ye ezika te? ## .
Ndenge moko mpe na moto oyo asangisi nzoto na mwasi ya moninga na ye,  moto oyo asimbi ye akozanga kozwa etumbu te. ## .
Batyolaka moyibi te kaka mpo ayibi ete atondisa molimo na ye ntango azali na nzala. ## .
Kasi, soki azwami, akofuta mbala nsambo; akopesa biloko nyonso ya motuya ya ndako na ye. ## .
Moto nyonso oyo azali kosala ekobo na mwasi azali na motema te;  ye oyo asali yango azali kobebisa molimo na ye moko. ## .
Akozwa mpasi ná nsɔni,  mpe nsɔni na ye ekolongwa te. ## .
Mpo nkɛlɛ oyo mobali makasi ayokaka nde zuwa,  mpe akoyoka mawa te na mokolo ya kozongisa mabe. ## .
Akotala lisiko te ata ya ndenge nini, akondima mpe te ata soki opesi likabo monene ya ndenge nini. ## .
