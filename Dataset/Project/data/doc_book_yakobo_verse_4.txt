Bitumba ezali kouta wapi mpe kobunda oyo ezali na kati na bino ezali kouta wapi? Ezali nde kouta na likambo oyo:  na bamposa makasi na bino ya bisengo ya nzoto oyo ezali kobundabunda na binama na bino, boye te? ## .
Bozali na mposa, kasi bozali kozwa te. Bozali kokoba koboma bato  mpe kolula biloko ya bato,  kasi bozali kozwa te. Bozali kokoba kobunda  mpe kosala etumba. Bozali kozwa te mpo bosɛngaka te. ## .
Bosɛngaka, kasi bozwaka te, mpo bozali kosɛnga na mokano ya mabe,  mpo bóbebisa yango na bamposa makasi na bino ya bisengo ya nzoto. ## .
Basi ya ekobo,  boyebi te ete kozala moninga ya mokili ezali nde kozala monguna ya Nzambe?  Yango wana, moto nyonso oyo alingi kozala moninga  ya mokili azali komikómisa monguna ya Nzambe. ## .
To emonani nde epai na bino ete likomami elobi kaka mpamba ete: “Makanisi  ya likunya oyo efandi na kati na biso ezali ntango nyonso na mposa makasi ya makambo ndenge na ndenge”? ## .
Atako bongo, boboto monene oyo ye amonisaka ezali monene koleka.  Yango wana elobi: “Nzambe atɛmɛlaka bato ya lolendo,  kasi amoniselaka bato ya komikitisa boboto monene.” ## .
Yango wana, bómikitisa  liboso ya Nzambe; kasi bótɛmɛla Zabolo,  mpe akokima bino. ## .
Bópusana penepene na Nzambe, mpe ye akopusana penepene na bino.  Bópɛtola mabɔkɔ na bino, bino basumuki,  mpe bókómisa mitema na bino pɛto,  bino bato ya mitema mibale. ## .
Bókóma mawamawa, bólela mpe bóbimisa mpisoli.  Kosɛka na bino ekóma kolela, mpe esengo na bino ekóma kolɛmba nzoto. ## .
Bómikitisa na miso ya Yehova,  mpe ye akotombola bino. ## .
Bandeko, bótika kolobelana mabe.  Moto oyo azali kolobela ndeko mabe to azali kosambisa  ndeko na ye azali kolobela mibeko mabe mpe azali kosambisa mibeko. Nzokande soki ozali kosambisa mibeko, ozali motosi ya mibeko te, kasi mosambisi. ## .
Ezali na moto moko kaka oyo apesaka mibeko mpe asambisaka,  ye oyo akoki kobikisa mpe koboma.  Kasi yo nani mpo osambisa mozalani na yo? ## .
Sikoyo bóyoka, bino bato oyo bolobaka ete: “Lelo to lobi tokokende na engumba oyo mpe tokolekisa mbula moko kuna, mpe tokosala mombongo mpe tokozwa benefisi mingi,” ## .
nzokande boyebi te ndenge bomoi na bino ekozala lobi.  Mpo bozali londende oyo ebimaka mpo na mwa ntango moke mpe na nsima elimwe. ## .
Kutu, bosengelaki nde koloba ete: “Soki Yehova alingi,  tokozala na bomoi mpe lisusu tokosala boye to boye.” ## .
Kasi sikoyo bozali komikumisa na makambo na bino moko ya lolendo.  Komikumisa nyonso ya ndenge wana ezali mabe. ## .
Yango wana, soki moto ayebi kosala oyo ezali malamu kasi azali kosala yango te,  ezali lisumu. ## .
