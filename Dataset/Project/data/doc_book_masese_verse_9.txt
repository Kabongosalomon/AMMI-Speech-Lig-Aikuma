Bwanya ya solosolo  etongi ndako na yango;  epapipapi makonzí na yango nsambo. ## .
Ezwi ebongiseli ya koboma nyama na yango; esangisi vinyo na yango; longola oyo wana, ebongisi mesa na yango. ## .
Etindi basaleli na yango ya basi, mpo ebelela na nsɔngɛ ya bisika oyo etombwaná ya sité ete: ## .
“Moto nyonso oyo azangi mayele, abaluka mpe aya awa.”  Moto nyonso oyo azali na motema te —alobi na ye boye: ## .
“Bóya, bólya limpa na ngai mpe bóya komɛla vinyo oyo nasangisi. ## .
Bótika bato oyo bazangi mayele mpe bókoba kozala na bomoi,  mpe bótambola alima na nzela ya mayele.” ## .
Ye oyo azali kosembola mosɛki azali komiyokisa nsɔni,  mpe ye oyo azali kopesa moto ya mabe mpamela—mbeba ezali na ye. ## .
Kopamela mosɛki te, noki ayina yo.  Pesá moto ya bwanya mpamela mpe akolinga yo. ## .
Pesá moto ya bwanya mateya mpe akokóma lisusu na bwanya koleka.  Pesá moyengebene boyebi mpe akobakisa boyebi ya makambo mingi. ## .
Kobanga Yehova ezali ebandeli ya bwanya,  mpe boyebi ya Oyo Aleki Bosantu, yango nde mayele. ## .
Mpo na nzela na ngai, mikolo na yo ekokóma mingi,  mpe bakobakisela yo bambula ya bomoi. ## .
Soki okómi na bwanya, okómi na bwanya mpo na bolamu na yo moko;  mpe soki otyoli, okozwa mpasi kaka yo moko. ## .
Mwasi ya zoba azali mobulumobulu.  Azali zobazoba mpe ayebaka ata eloko moko te. ## .
Mpe afandi na monɔkɔ ya ndako na ye, na kiti, na bisika etombwani ya sité, ## .
mpo na kobelela baoyo bazali koleka na nzela, baoyo bazali kokende alima na banzela na bango ete: ## .
“Moto nyonso oyo azangi mayele, abaluka mpe aya awa.”  Mpe moto nyonso oyo azali na motema te —alobi mpe na ye boye: ## .
“Mai oyo eyibami ezalaka elɛngi,  mpe limpa oyo elyami na kobombana—ezalaka kitoko.” ## .
Kasi ye ayebi te ete baoyo bazangi makasi kati na liwa bazali kuna, ete baoyo ye abengi bazali na bisika ya nse ya Nkunda.* ## .
