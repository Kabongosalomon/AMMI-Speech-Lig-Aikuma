Bókoba kolingana ndenge bandeko balinganaka. ## .
Bóbosana te ezaleli ya koyamba bapaya,  mpo na nzela na yango bamosusu, bayambaki baanzelu, kasi bayebaki te. ## .
Bókanisaka baoyo bakangami na minyɔlɔlɔ  lokola nde bokangami elongo na bango,  mpe baoyo bazali konyokwama,  mpo bino moko mpe bozali naino na kati ya nzoto. ## .
Libala ekumisama na kati ya bato nyonso, mpe mbeto ya libala ezala na mbindo te,  mpo Nzambe akosambisa bato ya pite mpe bato ya ekobo. ## .
Bomoi na bino ezala na bolingo ya mbongo te,  bósepela  na biloko oyo bozali na yango sikoyo.  Mpo alobaki ete: “Nakotika yo soki moke te mpe nakosundola yo ata moke te.” ## .
Mpo tózala na mpiko mpenza  mpe tóloba: “Yehova azali mosungi na ngai; nakobanga te. Moto akoki kosala ngai nini?” ## .
Bókanisaka baoyo bazali kokamba bino,  oyo bayebisaki bino liloba ya Nzambe, mpe awa bozali kotala malamu mpenza mbuma malamu ya etamboli na bango bómekola  kondima na bango. ## .
Yesu Kristo azali se ndenge moko lobi, lelo mpe libela na libela. ## .
Bómemama te na mateya ya ndenge na ndenge mpe ya bopaya;  mpo malamu motema elendisama na boboto monene,  kasi na biloko ya kolya te,  oyo baoyo bazali komipesa na yango bazwi litomba te. ## .
Tozali na etumbelo moko oyo baoyo bazali kosala mosala mosantu na hema bazali na lotomo ya kolya biloko na yango te. ## .
Mpo bibembe ya banyama oyo nganga-nzambe monene azali komema makila na yango na esika mosantu mpo na masumu etumbamaka libándá ya kaa. ## .
Yango wana Yesu mpe, mpo asantisa  bato na makila na ye,  amonaki mpasi na libándá ya porte. ## .
Yango wana, tóbima epai na ye na libándá ya kaa, tómema nsɔni oyo ye amemaki, ## .
mpo tozali na engumba moko te awa oyo ekoumela seko,  kasi tozali nde koluka na mposa makasi engumba oyo ezali koya. ## .
Na nzela na ye, tópesa Nzambe mbeka ya lisanzoli  ntango nyonso, elingi koloba, mbuma ya mbɛbu  na biso oyo ezali kosakola nkombo na ye polele. ## .
Lisusu, bóbosana te kosala malamu  mpe kokabela bamosusu biloko, mpo Nzambe asepelaka mpenza na bambeka ya ndenge wana. ## .
Bótosaka baoyo bazali kokamba bino  mpe bómikitisaka liboso na bango,  mpo bazali kokɛngɛla milimo na bino lokola bato oyo bakozongisa monɔkɔ;  mpo básalaka yango na esengo kasi na komilelalela te, mpo ekozala likama mpo na bino. ## .
Bóbondelaka  mpo na biso, mpo tondimi ya solo ete tozali na lisosoli ya sembo, mpo tolingi kozala sembo na makambo nyonso. ## .
Kasi nazali mpenzampenza kolendisa bino bósalaka bongo, mpo nazongela bino nokinoki. ## .
Sikoyo Nzambe ya kimya,  oyo abimisaki uta na bakufi  mobateli monene  ya bampate  na makila ya kondimana ya seko,  Nkolo na biso Yesu, ## .
apesa bino eloko nyonso ya malamu mpo na kosala mokano na ye, asala na kati na biso na nzela ya Yesu Kristo makambo ya malamu na miso na ye;  azala na nkembo libela na libela.  Amen. ## .
Nzokande nazali kolendisa bino, bandeko, ete bókanga motema na liloba oyo ya elendiseli, mpo, ya solo, nakomeli bino mokanda ya maloba mingi te. ## .
Bóyeba ete ndeko na biso Timote  abimi na bolɔkɔ, soki ayei noki mpenza, nakoya elongo na ye kotala bino. ## .
Bópesa mbote na baoyo nyonso bazali kokamba  bino mpe na basantu nyonso. Baoyo bazali na Itali  batindeli bino mbote. ## .
Boboto monene  ezala na bino nyonso. ## .
