Nsima ya makambo wana namonaki, mpe talá! porte moko efungwamá na likoló, mpe mongongo ya liboso oyo nayokaki ezalaki lokola oyo ya kelelo,  elobaki na ngai ete: “Matá awa,  mpe nakolakisa yo makambo oyo ekosalema.” ## .
Nsima ya makambo wana nakómaki na mbala moko na nguya ya elimo: mpe talá! kiti moko ya bokonzi  na likoló,  mpe moto moko afandi na kiti yango ya bokonzi. ## .
Mpe moto yango oyo afandi azali komonana  lokola libanga ya jasipe  mpe lokola libanga ya ntalo ya motane, mpe monama  moko ezalaki zingazinga ya kiti yango ya bokonzi ezali komonana lokola emerode. ## .
Mpe bakiti ya bokonzi ntuku mibale na minei (24) ezalaki zingazinga ya kiti yango ya bokonzi,  mpe namonaki bankulutu  ntuku mibale na minei  bafandi na bakiti yango ya bokonzi balati bilamba ya likoló ya mpɛmbɛ,  mpe na mitó na bango mitole ya wolo. ## .
Mpe mikalikali  ná mingongo ná bankake  ezali kobima na kiti yango ya bokonzi; mpe miinda nsambo  ya mɔtɔ ezali kopela liboso ya kiti yango ya bokonzi, mpe miinda yango elakisi bilimo nsambo  ya Nzambe. ## .
Mpe liboso ya kiti yango ya bokonzi ezali lokola nde na mbu  moko ya talatala ekokani na kristale. ## .
e bikelamu minei ya bomoi  oyo etondá na miso na liboso mpe na nsima ezali na katikati ya kiti yango ya bokonzi mpe zingazinga ya kiti yango ya bokonzi. ## .
Mpe ekelamu ya liboso ya bomoi ezali lokola nkɔsi,  mpe ekelamu ya mibale ya bomoi ezali lokola mwana-ngɔmbɛ ya mobali,  mpe ekelamu ya misato ya bomoi  ezali na elongi lokola ya moto, mpe ekelamu ya minei ya bomoi  ezali lokola mpongo oyo ezali kopumbwa. ## .
Bongo bikelamu yango minei ya bomoi,  mokomoko na yango ezalaki na mapapu motoba;  etondá na miso nzoto mobimba mpe na kati.  Mpe epemaka te, butu moi kaka koloba: “Mosantu, mosantu, mosantu nde Yehova  Nzambe, Mozwi-ya-Nguya-Nyonso,  oyo azalaki mpe azali  mpe azali koya.” ## .
Mpe ntango nyonso oyo bikelamu yango ya bomoi ezali kopesa nkembo mpe lokumu mpe matɔndi  epai ya Oyo afandi na kiti ya bokonzi,  Oyo azali na bomoi libela na libela, ## .
bankulutu yango ntuku mibale na minei (24)  bazali kokwea liboso ya Oyo afandi na kiti ya bokonzi mpe bazali kosambela  Oyo azali na bomoi libela na libela, mpe bazali kobwaka mitole na bango liboso ya kiti ya bokonzi mpe koloba ete: ## .
“Yehova, ɛɛ Nzambe na biso, obongi kozwa nkembo  mpe lokumu  mpe nguya,  mpo yo ozalisaki biloko nyonso,  mpe mpo na mokano na yo  yango ezalaki mpe ezalisamaki.” ## .
