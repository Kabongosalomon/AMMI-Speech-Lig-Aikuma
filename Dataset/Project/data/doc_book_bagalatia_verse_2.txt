Bongo nsima ya mbula zomi na minei namataki lisusu na Yerusaleme  ná Barnabasi,  namemaki mpe Tito elongo na ngai. ## .
Kasi namataki mpo namonaki emoniseli  ete nasengeli komata kuna. Mpe nayebisaki bango  nsango malamu oyo nazali kosakola na kati ya bikólo; nayebisaki bango yango na miso ya bato nyonso te, kasi liboso ya baoyo bazalaki bato minene, mpo ezala te ete nazalaki kopota mbangu  to napotaki mbangu kaka mpamba. ## .
Nzokande, ata Tito,  oyo azalaki na ngai, asɛngisamaki te kokatama ngenga,  atako azalaki Mogrɛki. ## .
Kasi mpo na bandeko ya lokuta  oyo bakɔtaki na mayele,  oyo bamikɔtisaki mpo na koluka koyeba bonsomi  na biso oyo tozali na yango na bomoko na Kristo Yesu, mpo bákómisa biso baombo  mpenza— ## .
toyokelaki bato wana te,  ɛɛ, ata mwa moke te, mpo bózala na solo  ya nsango malamu ntango nyonso. ## .
Kasi baoyo bamonanaki ete bazali bato ya ntina —ezala bazalaki bato ya ndenge nini kala, yango etali ngai te —Nzambe atalaka elongi ya moto te —ya solo, bato minene wana bapesaki ngai ata eloko moko te ya sika. ## .
Kutu ntango bamonaki ete nazwi  nsango malamu ya kosakwela bato oyo bakatamá ngenga te,  ndenge mpe Petro azwaki yango mpo na bato oyo bakatamá ngenga — ## .
mpo Moto oyo apesaki Petro makoki oyo esengeli mpo azala ntoma ya bato oyo bakatamá ngenga apesaki ngai mpe  makoki mpo na bato ya bikólo; ## .
ɛɛ, ntango bayaki koyeba boboto monene  oyo Nzambe amoniselaki ngai,  Yakobo  ná Kefa ná Yoane, baoyo bazalaki makonzí,  bapesaki ngai ná Barnabasi  lobɔkɔ ya mobali mpo na komonisa ete bandimi  biso tókende epai ya bikólo, kasi bango epai ya bato oyo bakatamá ngenga. ## .
Nde bayebisaki biso tókanisaka babola.  Mpe nasalaki makasi mpenza nasala likambo yango. ## .
Nzokande, ntango Kefa  ayaki na Antiokia,  natɛmɛlaki ye na miso boye, mpo asengelaki kokweisama. ## .
Mpo liboso bato oyo bautaki epai ya Yakobo  báya, azalaki kolya  esika moko na bato ya bikólo; kasi ntango bayaki, akómaki kokima mpe kobenda nzoto, mpo azalaki kobanga  etuluku yango ya bato oyo bakatamá ngenga. ## .
Bayuda mosusu mpe oyo batikali balandaki ye na bokosi wana,  bongo ata Barnabasi  mpe alandaki bango na bokosi na bango. ## .
Kasi ntango namonaki ete bazalaki kotambola alima te na boyokani na solo ya nsango malamu,  nalobaki na Kefa liboso na bango nyonso  ete: “Soki yo, Moyuda, ozali na bomoi lokola bato ya bikólo, kasi lokola Bayuda te, ndenge nini ozali kotinda bato ya bikólo bálanda momeseno ya Bayuda na bomoi na bango?” ## .
Biso baoyo tozali Bayuda ya kobotama,  kasi basumuki  ya bikólo te, ## .
lokola toyebi ete moto atángamaka moyengebene,  mpo na misala ya mibeko te, kasi kaka mpo na kondima  oyo andimeli Kristo Yesu, biso mpe tondimeli Kristo Yesu, mpo tótángama bayengebene mpo na kondima oyo tondimeli Kristo,  kasi mpo na misala ya mibeko te, mpo moto moko te akotángama moyengebene na misala ya mibeko. ## .
Sikoyo soki biso, ntango tozali koluka kotángama bayengebene na nzela ya Kristo,  tomonani biso moko mpe basumuki,  Kristo azali nde mpenza kosalela lisumu?  Te, ata moke te! ## .
Mpo soki makambo yango kaka oyo nabukaki natongi yango lisusu,  nazali komonisa ete ngai moko nabukaka mibeko. ## .
Kasi ngai, na nzela ya mibeko nakufaki na makambo ya mibeko,  mpo nakóma moto ya bomoi na makambo ya Nzambe. ## .
Nabakami na nzete esika moko na Kristo.  Ezali ngai lisusu te moto nazali na bomoi,  kasi ezali nde Kristo moto azali na bomoi na bomoko na ngai.  Ya solo, bomoi oyo nazali na yango sikoyo  na nzoto nazali na yango mpo na kondima oyo nandimeli Mwana ya Nzambe, oyo alingaki ngai mpe amikabaki mpo na ngai. ## .
Nazali kobwaka boboto monene ya Nzambe pembeni te;  mpo soki boyengebene eyaka na nzela ya mibeko,  Kristo akufaki kaka mpamba mpenza. ## .
