Mpe liloba ya Yehova ekobaki koyela ngai ete: ## .
“Mwana ya moto, nzete ya vinyo,  mwa etape ya sika, oyo ezali na kati ya banzete ya zamba ekeseni na nzete nyonso mosusu na nini? ## .
Basalaka na yango mwa nzete mpo na kosala na yango mosala? To basalaka na yango pike mpo na kokakisa eloko moko boye ya mosala? ## .
Talá! Ebwakamaka nde na mɔtɔ mpo na kopelisa yango.  Mɔtɔ ezikisaka mpenza nsɔngɛ na yango nyonso mibale, mpe katikati na yango ekaukaka.  Mosala nini bakoki kosala na yango? ## .
Talá! Ntango ezali naino mobimba, basalaka na yango mosala moko te. Ekozala kutu boni, ntango mɔtɔ ezikisi yango mpe ekauki, bakokoka mpenza nde kosala na yango ata mosala moko?” ## .
“Na yango, talá oyo Yehova Nkolo Mokonzi-Oyo-Aleki-Nyonso alobi: ‘Kaka lokola nzete ya vinyo na kati ya banzete ya zamba, oyo napesá mpo ezala eloko ya kopelisa mɔtɔ, ndenge yango nde napesi bato oyo bafandi na Yerusaleme. ## .
Mpe nakotɛmɛla bango.  Babimi na mɔtɔ, kasi mɔtɔ nde ekozikisa bango.  Mpe bokoyeba mpenza ete nazali Yehova, ntango nakotɛmɛla bango.’” ## .
“‘Mpe nakokómisa mokili oyo esika oyo etikali mpamba,  mpo bazangaki bosembo,’  yango nde liloba ya Yehova Nkolo Mokonzi-Oyo-Aleki-Nyonso.” ## .
