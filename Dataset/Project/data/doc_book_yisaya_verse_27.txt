Na mokolo yango, Yehova  akotyela Leviatana  likebi, yango nde nyoka oyo esɛlimwaka,  ɛɛ, Leviatana, nyoka oyo egumbamagumbamá, mpe ya solo na mopanga  na ye ya makasi mpe ya monene mpe ya nguya, akoboma nyama wana ya mbu, ya nsɔmɔ,  oyo ezali na mbu. ## .
Na mokolo yango, bóyembela mwasi wana  boye: “Elanga ya vinyo  oyo epesaka vinyo ya fulufulu! ## .
Ngai, Yehova, nazali kobatela ye.  Nakomwangisela ye mai ntango nyonso.  Nakobatela ye butu moi mpo moto moko te asala ye mabe. ## .
Nazali na nkɛlɛ te.  Nani akopesa ngai mwa banzete ya nzubɛ  mpe matiti mabe na etumba? Nakonyata yango. Nakotumba yango kaka na mbala moko. ## .
Soki te, asimba makasi esika na ngai ya libateli, aluka kozala na kimya ná ngai; aluka kozala na kimya ná ngai.” ## .
Na mikolo ekoya, Yakobo akobimisa misisa, Yisraele  akobimisa bafololo mpe ya solo akobimisa nkasa; mpe bakotondisa mpenza mbuma na mabele oyo ebotaka. ## .
Esengeli bábɛta ye na ndenge bazali kobɛta ye? To esengeli abomama na ndenge bato na ye babomami? ## .
Ntango okotika ye akende, okobunda na ye na koganga moko ya nsɔmɔ. Akobengana ye mpenza na mopɛpɛ na ye, mopɛpɛ moko ya makasi na mokolo ya mopɛpɛ ya ɛsti. ## .
Na yango, na nzela wana nde libunga ya Yakobo ekozipama,  mpe nyonso wana nde mbuma ya kolongola lisumu na ye,  ntango azali kokómisa mabanga nyonso ya etumbelo lokola mabanga ya mabele ya mpɛmbɛ oyo bapanzipanzi, yango wana banzete ya losambo  ná bitumbelo ya mpaka ya malasi ekotɛlɛma te. ## .
Mpo engumba oyo ebatelami makasi ekotikala mpamba, esika ya koleisa banyama matiti ekotikala kaka boye mpe ekosundolama lokola esobe.  Mwana-ngɔmbɛ akolya matiti kuna, mpe akolala kuna; mpe akolya mpenza bitape na ye. ## .
Ntango bitape na ye ya mike ekokauka, basi oyo bakoya bakobuka yango, bakopelisa yango mɔtɔ.  Mpo bazali bato ya mayele mingi te.  Yango wana Mokeli na bango akoyokela bango mawa te, mpe Moto oyo asalaki bango akomonisela bango boboto te. ## .
Mpe na mokolo yango ekosalema mpenza boye: Yehova akoningisa bambuma,  banda na mai ya Ebale  oyo ezali kotíyola kino na lobwaku ya mokɛli ya Ezipito,  bongo, bokolɔkɔtama mokomoko,  Ee bana ya Yisraele. ## .
Mpe na mokolo yango ekosalema mpenza boye: bakoyula liseke moko monene,  mpe baoyo bazali kokufa na mokili ya Asiri  mpe baoyo bapalanganá na mokili ya Ezipito  bakoya mpenza kogumbamela  Yehova na ngomba mosantu na Yerusaleme. ## .
