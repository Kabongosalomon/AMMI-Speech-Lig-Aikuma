Mpo nganga-nzambe monene nyonso oyo bazwi na kati ya bato atyamaka mpo na bolamu ya bato na makambo ya Nzambe,  mpo apesa makabo mpe bambeka mpo na masumu. ## .
Akoki komonisa boboto na bato oyo bazangi boyebi mpe oyo bazali kosala mabunga mpo ye mpe azali na bolɛmbu na ye, ## .
mpe mpo na yango asengeli kopesa makabo mpo na masumu na ye moko mpe mpo na oyo ya bato. ## .
Lisusu, moto azwaka lokumu oyo na ndenge na ye moko te,  kasi kaka ntango Nzambe abengi ye,  ndenge abengaki mpe Arona. ## .
Ndenge moko mpe Kristo amipesaki nkembo ye moko te  mpo akóma nganga-nzambe monene,  kasi azwaki nkembo  nde epai ya moto oyo alobelaki ye ete: “Yo ozali mwana na ngai; lelo ngai nakómi tata na yo.” ## .
Kaka ndenge alobi mpe na esika mosusu ete: “Ozali nganga-nzambe libela na libela lokola Melekisedeke.” ## .
Na mikolo oyo azalaki na nzoto ya bomoto, Kristo alɔmbaki mpe lisusu asɛngaki  Oyo azalaki na likoki ya kobikisa ye na liwa, na koganga makasi  mpe na mpisoli, mpe ayokaki ye mpe andimaki ye mpo na ezaleli na ye ya kobanga Nzambe. ## .
Atako azalaki Mwana, ayekolaki botosi na makambo oyo akutanaki na yango; ## .
mpe nsima ya kokómisama moto oyo akoki na nyonso,  azwaki mokumba ya kokamba na lobiko ya seko  bato nyonso oyo bazali kotosa ye, ## .
mpo Nzambe abengaki ye mpenzampenza nganga-nzambe monene lokola Melekisedeke. ## .
Tozali na makambo mingi ya koloba mpo na ye mpe kolimbola yango ezali mpasi, mpo bokómi matoi mangbongi. ## .
Mpo, ya solo, na kotalela ntango oyo bolekisi, bosengelaki nde kozala bateyi,  kasi bozali lisusu na mposa moto moko ateya bino, banda na ebandeli, mateya ya ebandeli  ya maloba mosantu ya Nzambe;  mpe bokómi lokola moto oyo azali na mposa ya mabɛlɛ, kasi ya bilei ya makasi te. ## .
Mpo moto nyonso oyo amɛlaka mabɛlɛ ayebi liloba ya boyengebene te, mpo azali mwana moke. ## .
Kasi bilei ya makasi ezali ya bato oyo bakɔmɛli, baoyo, makoki na bango ya kososola,  lokola basalelaka yango, emesaná kokesenisa ná mabe ná malamu. ## .
