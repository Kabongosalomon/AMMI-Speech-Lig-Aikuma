“Bolingo na yo akei wapi, Ee mwasi oyo aleki basi nyonso na kitoko?  Bolingo na yo abaluki epai wapi, mpo tóluka ye elongo na yo?” ## .
“Bolingo na ngai akiti na elanga na ye,  na mwa biteni ya elanga oyo ezali na milona oyo ebimisaka nsolo kitoko,  mpo na kobatela bampate  na kati ya bilanga, mpe kobuka bafololo lísi. ## .
Nazali wa bolingo na ngai mpe bolingo na ngai azali wa ngai.  Azali kobatela bampate  na kati ya bafololo lísi.” ## .
“Ozali kitoko, Ee moninga na ngai ya mwasi,  lokola Engumba ya Bisengo,  bonzenga lokola Yerusaleme,  ozali kobangisa lokola mampinga ya basoda  oyo bayangani zingazinga ya bɛndɛlɛ. ## .
Balolá miso na yo,  longolá yango liboso na ngai, mpo yango ekati ngai motema. Nsuki na yo ezali lokola etonga ya bantaba oyo ekiti na kopumbwapumbwa banda na Gileade. ## .
Mino na yo ezali lokola etonga ya bampate ya basi oyo bauti kosukola, bango nyonso bazali na mapasa, moko te kati na bango abungisi bana na ye. ## .
Mpakatoi na yo ezali lokola ndambo ya mbuma ya grenade na nsima ya litambala na yo. ## .
Basi ya mokonzi bakoki kozala ntuku motoba (60) mpe bamakango ntuku mwambe (80) mpe baseka ya kotánga te. ## .
Ezali na moko oyo azali ebenga na ngai,  oyo azangi mbeba.  Ezali na moko oyo  azali wa mama na ye. Ye azali moto ya pɛto ya moto oyo abotaki ye. Bana basi bamoni ye, mpe batángi ye moto ya esengo; basi ya mokonzi ná bamakango, mpe babandi kokumisa ye, ## .
‘Mwasi oyo boye nani,  oyo azali kokitisa miso na nse lokola kotana ya ntɔngɔ,  kitoko lokola sanza oyo ebimi mobimba,  pɛto lokola moi oyo ezali kongala,  azali kobangisa lokola mampinga ya basoda oyo bayangani zingazinga ya bɛndɛlɛ?’” ## .
“Nakitaki na elanga  ya banzete ya egozi, mpo na kotala bafololo na lobwaku ya mokɛli,  mpo na kotala soki vinyo ebimisi nkasa, soki banzete ya grenade ebimisi fololo. ## .
Liboso nayeba yango, molimo na ngai etyaki ngai na makalo ya bato na ngai oyo balingá kosalisa.” ## .
“Zongá, zongá, Ee elenge mwasi Moshulame! Zongá, zongá, mpo tótala yo!” ## .
loko nini bozali kotala epai ya elenge mwasi Moshulame?” ## .
loko moko lokola mabina ya bakaa mibale!” ## .
