Simo Petro, moombo  mpe ntoma  ya Yesu Kristo, epai ya baoyo bazwi kondima, oyo bazwi lokumu lokola biso,  na boyengebene  ya Nzambe na biso mpe ya Mobikisi Yesu Kristo: ## .
Boboto monene mpe kimya mingi ezala na bino  na boyebi ya solosolo  ya Nzambe mpe ya Yesu Nkolo na biso, ## .
mpo nguya ya bonzambe na ye epesi biso na motema mobimba biloko nyonso mpo na bomoi  mpe ezaleli ya kokangama na Nzambe,  na lisalisi ya boyebi ya solosolo ya moto oyo abengaki  biso na nkembo  mpe bizaleli malamu. ## .
Na nzela ya biloko yango apesi biso na motema mobimba bilaka ya motuya mpe ya minene,  mpo, na nzela na yango, bókóma bilimo  lokola Nzambe,  lokola bokimi libebi oyo ezali na mokili  mpo na bamposa makasi. ## .
Ɛɛ, yango wana, mpo na kozongisela ye bolamu oyo asali, bósala makasi mpenza  mpo bóbakisa na kondima na bino bizaleli malamu,  na bizaleli malamu na bino boyebi, ## .
na boyebi na bino komipekisa, na komipekisa  na bino ezaleli ya koyika mpiko, na ezaleli na bino ya koyika mpiko ezaleli ya kokangama na Nzambe, ## .
na ezaleli na bino ya kokangama na Nzambe bolingo ya bondeko, na bolingo na bino ya bondeko bolingo. ## .
Mpo soki bozali na makambo wana mpe botondi na yango, ekopekisa bino kozala bato oyo basalaka mosala te to bato oyo babotaka mbuma te  na boyebi ya solosolo ya Nkolo na biso Yesu Kristo. ## .
Mpo soki moto azali na makambo wana te, azali moto oyo akufá miso, oyo azali kokanga miso liboso ya pole,  mpe abosani  ete apɛtolamaki  na masumu na ye ya kalakala. ## .
Yango wana, bandeko, bósala nyonso oyo ekoki na bino mingi lisusu mpo bóbatela kobengama  na bino mpe koponama  na bino; mpo soki bokobi kosala makambo wana bokokwea ata moke te. ## .
Ɛɛ, ndenge wana nde bakopesa bino mpenza nzela ya kokɔta  na bokonzi ya seko  ya Nkolo na biso mpe Mobikisi Yesu Kristo. ## .
Yango wana, ntango nyonso nakosepela kokundwela  bino makambo wana, atako boyebi yango mpe bopikami makasi na solo  oyo bozali na yango. ## .
Kasi nazali komona ete ezali malamu, na ntango oyo nazali naino na tabernakle oyo,  nakundwela bino makambo mpo nalamwisa bino, ## .
lokola nayebi ete etikali moke tabernakle na ngai elongwa,  se ndenge Nkolo na biso Yesu Kristo mpe amonisaki ngai yango. ## .
Yango wana, nakosala mpe nyonso oyo ekoki na ngai ntango nyonso mpo, nsima ya kokende na ngai,  bino moko bólobelaka makambo yango. ## .
Ya solo, tolakisaki bino nguya mpe kozala ya Nkolo na biso Yesu Kristo  na masapo ya lokuta  oyo esalemi na mayele te, kasi nde na ndenge tomonaki bonene na ye na miso na biso moko. ## .
Mpo Nzambe Tata apesaki ye lokumu ná nkembo,  ntango maloba oyo eyaki tii epai na ye na nkembo monene: “Oyo azali mwana na ngai ya bolingo, oyo ngai moko nandimi.” ## .
Ɛɛ, toyokaki ntango maloba wana  eutaki na likoló eyei ntango tozalaki na ye na ngomba  mosantu. ## .
Yango wana, kondima oyo tondimeli liloba ya esakweli  ekómi lisusu makasi koleka;  mpe bozali kosala malamu na ndenge bozali kotyela yango likebi lokola mwinda  oyo ezali kongɛnga na esika moko ya molili na kati ya mitema na bino, tii ntango ntɔngɔ ekobanda kotana mpe monzoto ya ntɔngɔ  ekobima. ## .
Mpo boyebi libosoliboso likambo oyo: esakweli moko te ya Likomami euti na ndimbola moko boye ya moto. ## .
Mpo esakweli eyá ata mbala moko te na mokano ya moto,  kasi bato balobaki makambo oyo euti na Nzambe  ndenge elimo santu ezalaki kotinda bango. ## .
