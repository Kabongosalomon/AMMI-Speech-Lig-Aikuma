“Bóyoka liloba oyo nazali kobimisela bino lokola loyembo ya mawa,  Ee ndako ya Yisraele: ## .
“Mpo talá oyo Yehova Nkolo Mokonzi-Oyo-Aleki-Nyonso alobi: ‘Engumba oyo mpenza ezalaki kobima na nkóto moko (1 000) ekotikala na nkama moko (100); mpe oyo ezalaki kobima na nkama moko ekotikala na zomi, mpo na ndako ya Yisraele.’ ## .
“Mpo talá oyo Yehova alobi na ndako ya Yisraele, ‘Bóluka ngai,  mpe bótikala na bomoi. ## .
Mpe bóluka Betele  te, mpe na Gilgale  bosengeli koya te, mpe na Beere-sheba bosengeli koleka te;  mpamba te Gilgale yango moko ekomemama mpenza na mboka mopaya;  mpe Betele, ekokóma eloko moko ya kokamwisa. ## .
Bóluka Yehova, mpe bótikala na bomoi,  mpo ye asala te lokola mɔtɔ,  Ee ndako ya Yozefe,  mpe mpo yango ezikisa te, wana moto azali te na Betele mpo na koboma mɔtɔ  yango, ## .
Ee bino baoyo bozali kobalola bosembo ekóma mbondo,  mpe bino bato oyo bobwaká boyengebene na mabele. ## .
Mosali ya minzoto ya Kima  mpe ya minzoto  ya Kesile,  mpe Ye oyo abongolaka elili makasi  ekóma ntɔngɔ mpenza, Ye oyo asalaki ete moi ekóma molili mpenza lokola butu,  Ye oyo abengaka mai ya mbu mpo asopa yango na etando ya mabele —Yehova nde nkombo na ye; ## .
ye oyo azali koyeisela moto ya makasi libebi na pwasa lokola mokalikali, mpo ete libebi ekwela ata esika oyo ebatelami makasi. ## .
“‘Na porte, bayiná moto oyo apamelaka,  mpe bayiná makasi moto oyo alobaka makambo na bosolo. ## .
Na yango, lokola bozali kofutisa mbongo ya bilanga na moto oyo azangá, mpe bozali se kozwa epai na ye mpako ya mbuma;  botongá bandako ya mabanga oyo ekatami malamu,  kasi bokokoba kofanda na yango te; mpe boloná banzete kitoko ya vinyo, kasi bokokoba komɛla vinyo na yango te. ## .
Mpo nayebi ete botomboki na bino ezali mingi  mpe masumu na bino ezali na nguya,  Ee bino baoyo bozali banguna ya moyengebene,  bino baoyo bozali kozwa mbongo ya kokangisa bino monɔkɔ,  mpe bato oyo bazali koboya babola  ata na porte. ## .
Yango wana moto oyo azali na mayele ya kososola akofanda nyɛɛ na ntango yango, mpo ekozala ntango moko ya mpasi. ## .
“‘Bóluka oyo ezali malamu, kasi oyo ezali mabe te,  mpo bótikala na bomoi;  mpe bongo Yehova Nzambe ya mampinga akozala elongo na bino, kaka ndenge bolobi. ## .
Bóyina oyo ezali mabe, mpe bólinga oyo ezali malamu,  mpe bósala ete bosembo ezala na porte.  Mbala mosusu Yehova Nzambe ya mampinga akomonisa boboto  epai ya bato ya Yozefe oyo batikali.’ ## .
“Na yango, talá oyo Yehova Nzambe ya mampinga, Yehova, alobi: ‘Koganga ekozala na bisika minene nyonso ya bato nyonso,  mpe na babalabala nyonso bato bakoloba ete: “Aa! Aa!” Mpe ekosengela na bango bábenga moloni-bilanga mpo na kolela,  mpe baoyo bayebi kolela mpo na koganga.’ ## .
‘Mpe kati na bilanga nyonso ya vinyo koganga ekozala;  mpo nakoleka katikati na yo,’  Yehova alobi bongo. ## .
“‘Mawa na baoyo bazali na mposa ya mokolo ya Yehova!  Boye, mokolo ya Yehova ekolimbola nini epai na bino?  Ekozala molili, kasi pole te, ## .
ekozala lokola ntango moto azali kokima nkɔsi, mpe urse ekutani na ye; mpe lokola ntango akɔti na ndako mpe atye lobɔkɔ na ye na efelo, mpe nyoka eswi ye. ## .
Mokolo ya Yehova ekozala molili, kasi pole te; mpe ekozala na molili tuu, kasi na kongɛnga te, boye te? ## .
Nayiná, naboyá bafɛti na bino,  mpe nakosepela te na nsolo ya mayangani na bino ya minene. ## .
Ata soki bopesi ngai bambeka mibimba ya kotumba,  ɛɛ, ezala makabo na bino nakosepela na yango te,  mpe nakotala te bambeka na bino ya boyokani ya bana ya nyama ya mafutamafuta. ## .
Longolá liboso na ngai makɛlɛlɛ ya nzembo na yo mpe nakoyoka te lokito kitoko ya bibɛtɛlo na yo ya bansinga. ## .
Mpe bosembo etíyola lokola mai,  mpe boyengebene lokola mokɛli oyo ezali kotíyola ntango nyonso. ## .
Bomemelaki nde ngai bambeka mpe makabo na esobe na boumeli ya mbula ntuku minei (40), Ee ndako ya Yisraele? ## .
Mpe bokomema Sakute mokonzi na bino  mpe Kaiwane, bikeko na bino, monzoto ya nzambe na bino, oyo bomisalelaki. ## .
Mpe nakotinda bino na mboka mopaya koleka Damasi,’  ye oyo nkombo na ye ezali Yehova Nzambe ya mampinga alobi bongo.” ## .
