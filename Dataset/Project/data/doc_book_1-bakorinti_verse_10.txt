Nzokande, bandeko, nalingi bóyeba ete bankɔkɔ na biso bazalaki bango nyonso na nse ya lipata  mpe bango nyonso bakatisaki mbu ## .
mpe bango nyonso babatisamaki na kati ya Moize  na nzela ya lipata yango mpe ya mbu; ## .
mpe bango nyonso balyaki bilei  ya elimo ya ndenge moko ## .
mpe bango nyonso bamɛlaki mai  ya elimo ya ndenge moko. Mpo bazalaki komɛla na libanga  ya elimo oyo ezalaki kolanda bango, mpe libanga  yango elakisaki Kristo. ## .
Nzokande, mingi na kati na bango Nzambe andimaki bango te,  mpo babomamaki  na esobe. ## .
Nzokande, makambo wana ekómi bandakisa na biso, mpo biso tózala te bato oyo bazalaka na mposa ya makambo ya mabe,  ndenge bango bazalaki na mposa na yango. ## .
Bókóma mpe basambeli ya bikeko te, ndenge bamosusu na bango bakómaki;  kaka ndenge ekomamá ete: “Bato bafandaki mpo na kolya mpe komɛla, mpe batɛlɛmaki mpo na kosakana.” ## .
Tósalaka mpe pite te, ndenge bamosusu na bango basalaki pite,  mpe bakweaki, nkóto ntuku mibale na misato (23 000) na mokolo moko. ## .
Tómeka mpe Yehova  te, ndenge bamosusu na bango bamekaki ye,  mpe babomamaki na banyoka. ## .
Bózala mpe te bato oyo baimaimaka, ndenge bamosusu na bango baimaimaki,  mpe babomamaki na mobomi. ## .
Nzokande, makambo wana ezalaki kokómela bango mpo ezala bandakisa, mpe ekomamaki mpo ezala likebisi  mpo na biso baoyo tokómi na bansuka ya bantango oyo. ## .
Na yango, moto oyo akanisi ete atɛlɛmi akeba ete akwea te. ## .
Komekama moko te ekómeli bino oyo ekómelaka bato nyonso te.  Kasi Nzambe azali sembo,  mpe akotika te ete bómekama koleka oyo bokoki kokangela motema,  kasi nzela moko na komekama akobongisela mpe bino nzela ya kobima  mpo bózala na likoki ya koyikela yango mpiko. ## .
Na yango, bandeko na ngai ya bolingo, bókima  losambo ya bikeko. ## .
Nazali koloba lokola na bato oyo bazali na bososoli;  bino moko bótala oyo nazali koloba. ## .
Kɔpɔ  ya lipamboli oyo tozali kopambola, elakisi te kosangana na makila ya Kristo? Limpa oyo tozali kobuka,  elakisi te kosangana na nzoto ya Kristo? ## .
Lokola limpa ezali kaka moko, biso, atako tozali mingi,  tozali nzoto kaka moko,  mpo biso nyonso tozali kosangana na kolya limpa wana moko. ## .
Bótala Yisraele na mosuni:  Baoyo balyaka bambeka basanganaka na etumbelo te? ## .
Na yango, naloba nini? Ete oyo epesami mbeka na ekeko ezali eloko, to mpe ekeko ezali eloko? ## .
Te; kasi nazali nde koloba ete biloko oyo bikólo bapesaka mbeka, bapesaka yango mbeka na bademo,  kasi na Nzambe te; mpe ngai nalingi te ete bósangana na bademo. ## .
Bokoki te komɛla kɔpɔ ya Yehova  mpe kɔpɔ ya bademo; bokoki te kolya na “mesa ya Yehova”  mpe na mesa ya bademo. ## .
To “tozali nde koyokisa Yehova zuwa”?  Toleki ye na makasi te,  boye te? ## .
Makambo nyonso epesami nzela; kasi makambo nyonso te nde ezali na litomba.  Makambo nyonso epesami nzela;  kasi makambo nyonso te nde etongaka. ## .
Moto na moto akoba koluka, litomba na ye moko te,  kasi oyo ya moto mosusu. ## .
Eloko nyonso oyo bazali kotɛka na zando oyo batɛkaka misuni ya nyama bókoba kolya yango,  bótuna mituna te mpo na lisosoli na bino; ## .
mpo “mabele mpe biloko oyo etondisi yango  ezali ya Yehova.” ## .
Soki moto moko na kati ya bato oyo bazali bandimi te abengi bino mpe bomoni malamu kokende, bólya eloko nyonso oyo etyami liboso na bino,  bótuna mituna te mpo na lisosoli  na bino. ## .
Kasi soki moto moko alobi na bino ete: “Oyo ezali eloko epesami mbeka,” bólya yango te mpo na moto oyo amonisi yango mpe mpo na lisosoli. ## .
Nalobi “lisosoli,” ya yo moko te, kasi oyo ya moto mosusu. Mpo ntina nini bonsomi na ngai esambisama na lisosoli ya moto mosusu? ## .
Soki nazali kolya na matɔndi, mpo na nini bálobela ngai mabe mpo na eloko oyo napesi matɔndi mpo na yango? ## .
Na yango, ezala bozali kolya to komɛla to kosala eloko nini mosusu, bósalaka makambo nyonso mpo na nkembo ya Nzambe. ## .
Bókeba ete bókóma te bato oyo bazali kobɛtisa Bayuda ná Bagrɛki mpe lisangá ya Nzambe libaku, ## .
ndenge ngai mpe nazali kosepelisa bato nyonso na makambo nyonso,  nazali koluka litomba na ngai moko te  kasi oyo ya bato mingi, mpo bango bábikisama. ## .
