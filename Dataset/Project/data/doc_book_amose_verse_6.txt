“Mawa na baoyo bafandi kimya  na Siona mpe na baoyo bazali kotyela ngomba ya Samaria motema! Bazali bato minene ya ekólo oyo eleki bikólo nyonso, mpe ndako ya Yisraele eyei epai na bango. ## .
Bóleka na ngámbo ya Kaline, mpe bómona; mpe longwa wana bókende na Hamate  oyo etondi na bato, mpe bókita tii na Gate  ya Bafilistia. Ezali nde malamu mingi koleka makonzi oyo, to teritware na yango ezali nde monene koleka teritware na bino? ## .
Bozali nde kolongola na makanisi na bino mokolo ya mpasi,  mpe bozali nde koyeisa pene esika mobulu efandi? ## .
Bino bato oyo bazali kolala na bambeto ya mpɛmbɛ ya nzoku  mpe bazali komitanda na bilalelo na bango, mpe bazali kolya bampate-mibali ya etonga mpe bana–ngɔmbɛ ya mibali na bana-ngɔmbɛ ya mafutamafuta; ## .
bato oyo bazali kobimisa nzembo ya mbalakaka na kolanda lokito ya ebɛtɛlo ya bansinga;  lokola Davidi, bamisaleli bibɛtɛlo ya nzembo; ## .
bato oyo bazali komɛla na basaani ya vinyo,  mpe oyo, na mafuta ya malamu koleka,  bazali komipakola, mpe bazali koyoka mpasi te na likama ya Yozefe. ## .
“Na yango, bakomemama na mboka mopaya wana bazali liboso ya baoyo bazali komemama na mboka mopaya,  mpe bafɛti ya lokoso ya bato oyo bazali komitanda esengeli kolongwa. ## .
“‘Yehova Nkolo Mokonzi-Oyo-Aleki-Nyonso alapi ndai na molimo na ye moko,’  yango nde liloba ya Yehova Nzambe ya mampinga: ‘“Nazali koyina makasi lolendo ya Yakobo,  mpe nayiná bandako milai na ye ya kofanda,  mpe nakokaba engumba ná biloko oyo etondisi yango. ## .
Mpe ekosalema mpenza boye: soki bato zomi batikali na ndako moko, bango mpe basengeli kokufa. ## .
Mpe ekosengela ete ndeko ya tata na ye amema bango mokomoko, mpe akotumba bango mokomoko, mpo na kobimisa mikuwa na ndako.  Mpe ekosengela na ye aloba na moto nyonso oyo azali na kati ya ndako ete: ‘Ozali ná moto mosusu kuna?’ Mpe ye akoloba ete: ‘Moto te!’ Mpe ekosengela na ye aloba ete: ‘Fandá nyɛɛ! Mpo oyo ezali ntango ya kotánga nkombo ya Yehova te.’” ## .
“‘Mpo talá Yehova apesi mitindo,  mpe akokweisa mpenza ndako ya monene, akobukabuka yango mpe akokómisa ndako ya moke bitenibiteni. ## .
“‘Bampunda ekopota nde mbangu likoló ya libanga, to kuna moto akobalola nde mabele na bangɔmbɛ? Mpo bokómisi bosembo molona ya ngɛngɛ,  mpe bokómisi mbuma ya boyengebene mbondo, ## .
bino baoyo bozali kosepela na eloko oyo ezali te;  baoyo bozali koloba ete: “Na makasi na biso moko nde tozwi maseke te?” ## .
Talá! Nazali kobimisa mpo na kobundisa bino, Ee ndako ya Yisraele,’ yango nde liloba ya Yehova Nzambe ya mampinga, ‘ekólo moko,  mpe basengeli konyokola bino banda na esika ya kokɔta na Hamate  tii na lobwaku ya mokɛli ya Araba.’” ## .
