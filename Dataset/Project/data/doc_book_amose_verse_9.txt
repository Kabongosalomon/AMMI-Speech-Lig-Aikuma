Namonaki Yehova atɛlɛmi likoló ya etumbelo,  mpe alobaki ete: “Bɛtá motó ya likonzí, bongo bisika ya kokɔta na ndako ekoningana. Mpe katá yango na motó, yango nyonso.  Mpe nakoboma ndambo na bango ya nsuka na mopanga. Mokimi moko te kati na bango akolonga kokima, mpe mobiki moko te kati na bango akolonga kobika. ## .
Soki batimoli mpo na kokɔta na Nkunda,* kuna lobɔkɔ na ngai moko ekozwa bango;  mpe soki bamati tii na likoló, kuna nakokitisa bango na nse. ## .
Mpe soki bamibombi na nsɔngɛ ya Karamele, kuna nakoluka bango malamumalamu mpe nakozwa bango solo.  Mpe soki bamibombi liboso ya miso na ngai na nse ya mbu,  kuna na nse nakopesa nyoka mitindo, mpe ekoswa bango mpenza. ## .
Mpe soki bamemami na mboka ya bokangami liboso ya banguna na bango, kuna nakopesa mopanga mitindo, mpe ekoboma bango;  mpe nakotyela bango miso mpo na mabe, kasi mpo na malamu te. ## .
Mpe Nkolo Mokonzi-Oyo-Aleki-Nyonso, Yehova ya mampinga, Ye nde azali kosimba mokili, bongo ezali konyangwa;  mpe ekosengela ete bato nyonso oyo bafandi na kati na yango bálela;  mpe ekomata mpenza lokola Nile, yango mobimba, mpe ekokita na nse lokola Nile ya Ezipito. ## .
“‘Ye oyo azali kotonga baeskalye na ye na likoló,  mpe ndako na ye oyo atongá likoló ya mabele oyo ye atyaki moboko;  ye oyo azali kobenga mai ya mbu,  mpo akoka kosopa yango na etando ya mabele —Yehova nde nkombo na ye.’ ## .
“‘Ee bana ya Yisraele, na miso na ngai bozali lokola bana ya Bakushi te?’ yango nde liloba ya Yehova. ‘Ngai nabimisaki te Yisraele na mokili ya Ezipito  mpe Bafilistia  na Krɛtɛ, mpe Siri na Kire?’ ## .
“‘Talá! Miso ya Yehova Nkolo Mokonzi-Oyo-Aleki-Nyonso ezali likoló ya bokonzi ya masumu,  mpe akolimwisa yango na mabele.  Ata bongo, nakolimwisa ndako mobimba ya Yakobo te,’  yango nde liloba ya Yehova. ## .
‘Mpo talá! nazali kopesa mitindo, mpe nakoningisa ndako ya Yisraele na kati ya bikólo nyonso,  kaka ndenge baningisaka kiyungulu, bongo libanga ata moko te ekokwea na mabele. ## .
Bakokufa na mopanga—basumuki nyonso na kati ya bato na ngai,  baoyo bazali koloba ete: “Mpasi ekobɛlɛma te to ekokóma epai na biso te.”’ ## .
“‘Na mokolo yango nakotɛlɛmisa  mwa ndako ya matiti  ya Davidi oyo ekweá,  mpe nakobongisa madusu na yango. Mpe nakotɛlɛmisa bitika na yango, mpe nakotonga yango ndenge ezalaki na mikolo ya kala, ## .
mpo bázwa eloko oyo etikali na Edome,  mpe bikólo nyonso oyo ebengami na nkombo na ngai,’  yango nde liloba ya Yehova, ye oyo azali kosala bongo. ## .
“‘Talá! Mikolo ezali koya,’ yango nde liloba ya Yehova, ‘mpe motimoli-mabele akokutana na mobuki-mbuma,  mpe monyati-mbuma ya vinyo akokutana na momemi-mboto;  mpe bangomba ekotangisa vinyo ya elɛngi,  mpe bangomba mike nyonso ekonyangwa. ## .
Mpe nakozongisa bato na ngai, Yisraele, oyo bakangamaki,  mpe bakotonga bingumba oyo etikalaki mpamba mpe bakofanda na kati na yango,  mpe bakolona banzete ya vinyo mpe bakomɛla vinyo na yango, mpe bakosala bilanga mpe bakolya mbuma na yango.’ ## .
“‘Mpe nakolona bango na mabele na bango, mpe bakopikolama lisusu te na mabele na bango oyo napesaki bango,’  Yehova Nzambe na yo alobi bongo.” ## .
