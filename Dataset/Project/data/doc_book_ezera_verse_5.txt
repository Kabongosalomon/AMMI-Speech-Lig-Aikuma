Mpe mosakoli Hagai  ná Zekaria  mwana ya mwana ya Ido  mosakoli, basakwelaki Bayuda oyo bazalaki na Yuda mpe na Yerusaleme, na nkombo  ya Nzambe ya Yisraele oyo azalaki kokamba bango. ## .
Na ntango yango nde Zerubabele  mwana ya Shealatiele  ná Yeshua  mwana ya Yehozadake batɛlɛmaki mpe babandaki kotonga lisusu ndako ya Nzambe, oyo ezalaki na Yerusaleme; mpe basakoli ya Nzambe  bazalaki na bango mpo na kopesa bango lisalisi. ## .
Na ntango yango Tatenai  guvɛrnɛrɛ ya ngámbo mosusu ya Ebale,  Shetare-bozenai ná baninga na bango ya mosala bayaki epai na bango, mpe talá oyo bazalaki koloba na bango: “Nani apesi bino etinda ya kotonga ndako oyo mpe kosilisa eloko oyo ya mabaya minene?” ## .
Bongo balobaki na bango ete: “Mibali makasi oyo bazali kotonga ndako oyo, nkombo na bango banani?” ## .
Mpe liso  ya Nzambe na bango ezalaki likoló  ya mikóló ya Bayuda, mpe bapekisaki bango mosala te tii lapolo ekende epai ya Dariuse mpe mokanda ya mokonzi ezonga mpo na likambo yango. ## .
Talá maloba  ya mokanda oyo Tatenai  guvɛrnɛrɛ ya ngámbo mosusu ya Ebale,  Shetare-bozenai  ná baninga na ye ya mosala,  baguvɛrnɛrɛ ya mike oyo bazalaki na ngámbo mosusu ya Ebale, batindelaki mokonzi Dariuse; ## .
batindelaki ye liloba, mpe ekomamaki boye na kati na yango: ## .
pai ya mokonzi Dariuse: ## .
imya nyonso ezala na yo! ## .
Tiká mokonzi ayeba ete tokendaki na etúká oyo eyangelami  ya Yuda na ndako ya Nzambe monene,  mpe yango ezali kotongama na mabanga minene oyo bazali kobalola mpo na kotya yango na bisika na yango, mpe mabaya ezali kotyama na bifelo; mpe mosala yango ezali kosalema na molende mpenza mpe ezali kokende liboso. ## .
Bongo totunaki mikóló yango. Talá oyo tolobaki na bango: ‘Nani apesi bino etinda ya kotonga ndako oyo mpe kosilisa eloko oyo ya mabaya minene?’ ## .
Mpe lisusu totunaki bango bankombo na bango, mpo tóyebisa yo yango, mpo tókoma bankombo ya mibali makasi oyo bazali kokamba bango. ## .
“Mpe talá liloba oyo bazongiselaki biso: ‘Tozali basaleli ya Nzambe ya likoló mpe ya nse,  mpe tozali kotonga lisusu ndako oyo etongamaki bambula mingi liboso, oyo mokonzi monene ya Yisraele atongaki mpe asilisaki. ## .
Kasi, lokola batata na biso basilikisaki  Nzambe ya likoló, ye apesaki  bango na lobɔkɔ ya Nebukadenezare  mokonzi ya Babilone, Mokaladea,  mpe abukaki ndako oyo  mpe amemaki bato na mboka mopaya, na Babilone. ## .
Atako bongo, na mbula ya liboso ya Siruse  mokonzi ya Babilone, mokonzi Siruse apesaki etinda ya kotonga lisusu ndako oyo ya Nzambe. ## .
Mpe lisusu bisaleli  ya wolo mpe ya palata ya ndako ya Nzambe oyo Nebukadenezare abimisaki na tempelo, oyo ezalaki na Yerusaleme, mpe amemaki yango na tempelo ya Babilone,  mokonzi  Siruse abimisaki yango na tempelo ya Babilone, mpe epesamaki epai ya Sheshebazare,  nkombo ya moto oyo ye akómisaki guvɛrnɛrɛ. ## .
Mpe alobaki na ye ete: “Zwá bambɛki oyo.  Kende, tyá yango na tempelo oyo ezali na Yerusaleme, mpe ndako ya Nzambe etongama lisusu na esika na yango.” ## .
Ntango Sheshebazare yango akómaki, atyaki miboko ya ndako ya Nzambe,  oyo ezali na Yerusaleme; mpe banda ntango wana tii sikoyo ezali kotongama lisusu, kasi esili naino te.’ ## .
“Mpe sikoyo soki emonani malamu na miso ya mokonzi, tiká bálukaluka  na ndako ya biloko ya motuya ya mokonzi oyo ezali kuna na Babilone, mpo na koyeba soki ezali solo ete mokonzi Siruse apesaki etinda  ya kotonga lisusu ndako yango ya Nzambe na Yerusaleme; mpe tiká mokonzi atindela biso ekateli na ye na likambo yango.” ## .
