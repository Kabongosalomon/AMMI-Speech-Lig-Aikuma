Ee bana, bóyoka disiplini ya tata  mpe bótya likebi, mpo bóyeba eloko babengi mayele. ## .
Mpo ya solo, liteya ya malamu nde nakopesa bino.  Bótika mobeko na ngai te. ## .
Mpo ngai nazalaki mwana mpenza epai ya tata na ngai,  mwana ya motau mpe mwana se moko na miso ya mama na ngai. ## .
Mpe tata azalaki koteya ngai  mpe koloba na ngai boye: “Motema  na yo esimba makasi maloba na ngai.  Batelá mitindo na ngai mpe kobá kozala na bomoi. ## .
Zwá bwanya,  zwá mayele.  Kobosana te, mpe kotangwa na maloba ya monɔkɔ na ngai te . ## .
Kotika yango te, mpe ekokɛngɛla yo. Lingá yango, mpe ekobatela yo. ## .
Bwanya ezali eloko ya liboso.  Zwá bwanya; mpe na nyonso oyo ozali kozwa, zwá mpe mayele. ## .
Zwá yango na motuya monene, mpe ekotombola yo.  Ekopesa yo nkembo mpo oyambi yango. ## .
Ekotya motole ya fololo ya monzɛlɛ na motó na yo;  ekokabela yo motole ya kitoko.” ## .
Mwana na ngai, yoká, mpe ndimá maloba na ngai.  Boye bambula ya bomoi na yo ekokóma mingi. ## .
Ɛɛ, nakolakisa yo na nzela ya bwanya;  nakotambolisa yo na banzela ya kolongobana. ## .
Ntango okotambola, matambe na yo ekozala na nkaka te;  mpe soki opoti mbangu, okobɛta libaku te. ## .
Simbá disiplini;  kotika yango te.  Batelá yango, mpo yango nde bomoi na yo. ## .
Kokɔta na nzela ya bato mabe te,  mpe kokende te komikɔtisa na nzela ya bato mabe. ## .
Kimá yango,  koleka kuna te;  longwá na yango, leká na yo. ## .
Mpo balalaka te soki basali mabe te,  mpe bazwaka mpɔngi te soki babɛtisi moto libaku te. ## .
Mpo balei limpa ya makambo ya mabe,  mpe vinyo ya makambo ya mobulu nde bazali komɛla. ## .
Kasi nzela ya bayengebene ezali lokola pole oyo ezali kongɛnga, oyo ezali kongɛnga se kongɛnga kino moi ekokóma makasi. ## .
Nzela ya bato mabe ezali lokola molili;  bayebi te na eloko nini bazali kobɛtabɛta libaku. ## .
Mwana na ngai, tyá likebi na maloba na ngai.  Sembolá litoi na yo na maloba na ngai. ## .
Elongwa na miso na yo te.  Batelá yango na kati ya motema na yo. ## .
Mpamba te ezali bomoi mpo na bato oyo bazali kozwa yango  mpe bokolɔngɔnɔ mpo na nzoto na bango mobimba. ## .
Koleka biloko mosusu nyonso oyo esengeli kobatelama, batelá motema na yo,  mpo maziba ya bomoi eutaka na yango. ## .
Longolá maloba oyo etɛngamá  epai na yo; mpe longolá mosika na yo mbɛbu ya maloba ya mbilingambilinga. ## .
Miso na yo esengeli kotala alima liboso na yo,  ɛɛ, miso na yo oyo ezali kongɛnga esengeli kotala alima liboso na yo. ## .
Yeisá patatalu nzela ya lokolo na yo,  mpe tiká banzela na yo nyonso ezala semba. ## .
Kokende na lobɔkɔ ya mobali te to na lobɔkɔ ya mwasi te.  Longolá lokolo na yo na makambo oyo ezali mabe. ## .
