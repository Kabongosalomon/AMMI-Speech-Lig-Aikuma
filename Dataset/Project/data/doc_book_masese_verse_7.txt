Mwana na ngai, batelá maloba na ngai,  mpe tiká obomba mitindo na ngai malamumalamu epai na yo. ## .
Batelá mitindo na ngai mpe kobá kozala na bomoi,  mpe batelá mobeko na ngai lokola mbuma ya miso  na yo. ## .
Kangá yango na misapi na yo,  mpe komá yango na etanda ya motema na yo. ## .
Lobá na bwanya  boye: “Yo ndeko na ngai ya mwasi”; mpe bengá mayele “Yo ndeko mwasi ya libota na ngai,” ## .
mpo na kobatela yo na mwasi mopaya,  na mopaya oyo akómisá maloba na ye sukali. ## .
Mpo, na lininisa ya ndako na ngai, natalaki na nse, na kiyungulu ya lininisa na ngai, ## .
mpo natala malamumalamu bato oyo bazangi mayele.  Natyaki likebi mpo nasosola na kati ya bana mibali elenge mobali moko oyo azali na motema te, ## .
azalaki koleka pene na esika babalabala ekutaná, pene na ndako ya mwasi yango, mpe azalaki kotambola na nzela oyo ekei na ndako ya mwasi yango, ## .
na mwa molili, na mpokwa ya mokolo yango,  ntango butu ná molili ebandaki kokɔta. ## .
Mpe talá! mwasi moko azali koya kokutana na ye, alati bilamba ya mwasi ya ndumba  mpe motema na ye ezali na mayele mabe. ## .
Azali mobulumobulu mpe motó makasi.  Makolo na ye efandaka na ndako te. ## .
Mokemoke na libándá, mokemoke na bisika minene ya bato nyonso,  mpe pene na bisika nyonso babalabala ekutaná abatamaka mpo na kozela. ## .
Mpe asimbi ye mpe apwɛpwi ye.  Kozanga nsɔni, abandi koloba na ye boye: ## .
“Nasengelaki kopesa bambeka ya boyokani.  Lelo, nakokisi bilako na ngai. ## .
Yango wana nayei kokutana na yo, koluka elongi na yo, mpo namona yo. ## .
Nabongisi mbeto na ngai na babulangiti, na biloko ya langi ndenge na ndenge, na lini ya Ezipito. ## .
Namwangisi mpaka ya mire, aloe mpe kinamono  na mbeto na ngai. ## .
Yaká, tólangwa bolingo tii na ntɔngɔ; tósepelisana na bolingo. ## .
Mpo mobali na ngai azali na ndako te; akei mobembo mosika. ## .
Azwi saki ya mbongo na lobɔkɔ na ye. Akozonga na ndako na ye mokolo oyo sanza ebimaka mobimba.” ## .
Abungisi ye nzela na ebele ya maloba na ye ya kondimisa.  Akosi ye na ebele ya maloba sukali ya mbɛbu na ye. ## .
Na mbala moko, elenge mobali yango akómi kolanda ye,  lokola ngɔmbɛ oyo ekei kobomama, mpe lokola nde akangami na bikangeli mpo na kozwa disiplini oyo zoba azwaka, ## .
kino likula moko ekopasola libale na ye,  kaka ndenge ndɛkɛ ekɔtaka nokinoki na motambo,  mpe ayebi te ete yango etali molimo na ye mpenza. ## .
Mpe sikoyo, Ee bana, bóyoka ngai mpe bótya likebi na maloba ya monɔkɔ na ngai. ## .
Motema na bino ebaluka mpo na kolanda banzela na ye te. Bóyengayenga na babalabala na ye te. ## .
Mpo baoyo ye akweisá bibembe bazali mingi,  mpe baoyo nyonso ye abomá bazali ebele. ## .
Ndako na ye nde banzela oyo ezali komema na Nkunda;*  banzela yango ezali kokita na bashambrɛ ya kati ya liwa. ## .
