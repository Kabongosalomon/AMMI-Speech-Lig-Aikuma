Mpo talá ekateli oyo nazwaki mpo na ngai: ete naya lisusu epai na bino na mawa  te. ## .
Mpo soki nayokisi bino mawa,  nani lisusu mpenza akopesa ngai esengo soki te moto oyo nayokisi ye mawa? ## .
Yango wana nakomaki likambo yango, mpo, ntango nakoya, nakóma na mawa te  mpo na baoyo nasengelaki nde kosepela mpo na bango;  mpo natyeli bino nyonso motema  ete esengo oyo nazali na yango ezali oyo ya bino nyonso. ## .
Mpo, na bolɔzi mingi mpe bwale na motema nde nakomelaki bino, na mpisoli  mingi, ezalaki te mpo na koyokisa bino mawa,  kasi mpo bóyeba bolingo oyo nalingaka mpenza bino. ## .
Nzokande soki moto moko ayokisi mawa,  ezali ngai te nde ayokisi mawa, kasi bino nyonso na meko moko boye—nalobi bongo mpo maloba na ngai ezala makasi te koleka ndelo. ## .
Mpamela  oyo bato mingi bapesi ekoki bongo mpo na moto wana, ## .
bongo, sikoyo, bosengeli nde kolimbisa  ye na boboto mpe kobɔndisa ye, noki ezala na ndenge nini moto yango azinda na mawa na ye oyo eleki ndelo. ## .
Na yango, nazali kolendisa bino ete bólakisa lisusu bolingo  oyo bolingaka ye. ## .
Mpo ezali mpe mpo na yango nde nazali kokomela bino, mpo na koyeba malamu bosolo na likambo oyo etali bino, soki botosaka na makambo nyonso. ## .
Likambo nyonso oyo bokolimbisa moto na boboto, ngai mpe nakolimbisa ye yango.  Kutu, mpo na ngai, likambo nyonso nalimbisi na boboto, soki nalimbisi moto likambo moko boye na boboto, nasali yango mpo na bino na miso ya Kristo; ## .
mpo Satana  alonga biso te mpo toyebi malamu mayele na ye. ## .
Nzokande ntango nakómaki na Troase  mpo na kosakola nsango malamu na ntina na Kristo, mpe porte moko efungwamaki liboso na ngai na mosala ya Nkolo, ## .
nazwaki kopema te na elimo na ngai na ndenge nakutaki ndeko na ngai Tito  te, kasi napesaki bango mbote mpe nakendaki na Masedonia. ## .
Kasi Nzambe azwa matɔndi, ye moto azali ntango nyonso kotambwisa  biso na molɔngɔ ya balongi esika moko  na Kristo mpe azali koyokisa nsolo ya boyebi na ye bipai nyonso na nzela na biso! ## .
Mpo epai ya Nzambe tozali nsolo kitoko  ya Kristo na kati ya baoyo bazali kobikisama mpe na kati ya baoyo bazali kokufa; ## .
epai ya baoyo bazali kokufa nsolo oyo euti na liwa mpo na liwa,  epai ya baoyo bazali kobikisama nsolo oyo euti na bomoi mpo na bomoi. Mpe nani abongi mpenza na makambo wana? ## .
Ezali biso; mpo tozali te bato oyo batɛkaka liloba ya Nzambe  ndenge bato mingi bazali,  kasi biso tozali koloba nde na bosembo, ɛɛ, lokola bato batindami na Nzambe, na miso ya Nzambe, esika moko na Kristo. ## .
