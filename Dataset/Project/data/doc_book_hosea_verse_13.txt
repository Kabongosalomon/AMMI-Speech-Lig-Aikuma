“Ntango Efraime azalaki koloba, bato bazalaki kolɛnga; azalaki na lokumu na Yisraele.  Kasi amemaki ngambo mpo na Baala  mpe akufaki. ## .
Mpe sikoyo basali lisumu mosusu mpe na palata  na bango, bamisaleli ekeko ya palata oyo enyangwisami, bikeko na kolanda mayele na bango moko,  yango nyonso mosala ya bato oyo bayebi malamu misala ya mabɔkɔ.  Bazali koloba na yango ete: ‘Bato oyo bazali bapesi-mbeka bápwɛpwa bana ya ngɔmbɛ ya mpambampamba.’ ## .
Yango wana, bakokóma lokola mapata ya ntɔngɔ  mpe lokola mamwɛ oyo elimwaka na ntɔngɔ mpenza; lokola mposo ya blé ya kokauka oyo mopɛpɛ ememi uta na esika ya kotutatuta mbuma  mpe lokola molinga oyo ezali kobima na lidusu ya nsamba. ## .
“Kasi ngai nazali Yehova Nzambe na yo banda na mokili ya Ezipito,  mpe oyebaki Nzambe mosusu te kaka ngai; mpe mobikisi moko te azalaki, kaka ngai. ## .
Ngai nayebaki yo na esobe,  na mokili ya bafiɛvrɛ. ## .
Batondaki ntango balyaki na bisika na bango ya koleisa bibwɛlɛ matiti.  Batondaki, mpe motema na bango ebandaki komitombola.  Yango wana babosanaki ngai. ## .
Mpe nakokóma na miso na bango lokola mwana ya nkɔsi.  Lokola nkoi pene na nzela, nakokoba kotala. ## .
Nakokutana na bango lokola urse oyo ebungisi bana na yango,  mpe nakopasola mwa eloko oyo ezingi motema na bango. Mpe nakolya bango kuna lokola nkɔsi;  nyama moko ya zamba ekopasolapasola bango. ## .
Ya solo, ekomema yo na libebi,  Ee Yisraele, mpamba te ezalaki mpo na kotɛmɛla ngai, kotɛmɛla mosungi na yo. ## .
“Bongo, wapi mokonzi na yo, mpo abikisa yo na bingumba na yo nyonso,  mpe basambisi na yo, oyo ozalaki kolobela bango ete: ‘Pesá ngai mokonzi mpe bankumu’? ## .
Napesaki yo mokonzi na nkanda na ngai,  mpe nakolongola ye na nkɛlɛ na ngai. ## .
“Libunga ya Efraime ezingami, lisumu na ye ebatelami malamu mpenza. ## .
Mpasi ya mwasi oyo azali kobota nde ekoyela ye.  Azali mwana ya bwanya te,  mpamba te, soki eleko ekoki, akotɛlɛma nyɛɛ te na ntango bana babimaka na libumu. ## .
“Nakosikola bango na lobɔkɔ ya Nkunda;*  nakobikisa bango na liwa.  Ee Liwa, wapi bitubeli na yo?  Ee Nkunda,* wapi nguya na yo ya kobebisa?  Nakomonisa motema mawa te. ## .
“Soki ye mwana ya matiti ya ebale, akobota mingi,  mopɛpɛ moko ya ɛsti, mopɛpɛ ya Yehova, ekoya.  Ekouta na esobe moko, mpe ekokaukisa libulu na ye ya mai mpe ekosilisa mai ya liziba na ye.  Oyo wana akopunza bomɛngo ya biloko nyonso ya kitoko. ## .
“Bakotalela Samaria ete azali na ngambo,  mpo azali mpenza kotombokela Nzambe na ye.  Bakokwea na mopanga.  Bana na bango bakokatama bitenibiteni,  mpe basi na bango ya zemi bakopasolama mabumu.” ## .
