Mpo na Siona nakokanga monɔkɔ te,  mpe mpo na Yerusaleme  nakofanda nyɛɛ te kino boyengebene na ye ekobima lokola kongɛnga,  mpe lobiko na ye lokola esungi oyo ezali kopela. ## .
“Mpe bikólo bakomona mpenza boyengebene na yo,  Ee mwasi,  mpe bakonzi nyonso bakomona nkembo na yo.  Mpe ya solo, bakobenga yo na nkombo ya sika,  oyo monɔkɔ ya Yehova ekopesa. ## .
Mpe okokóma mpenza motole ya kitoko na lobɔkɔ ya Yehova,  mpe elamba ya kolínga na motó ya mokonzi na lobɔkɔ ya Nzambe na yo. ## .
Bakoloba lisusu te ete ozali mwasi oyo basundolá mpenza;  mpe bakoloba lisusu te ete mokili na yo etikalá mpamba;  kasi bakobenga yo: Nasepeli na ye,  mpe bakobenga mokili na yo: Mwasi ya moto. Mpo Yehova akosepela na yo, mpe mokili na yo ekozala lokola mwasi ya moto. ## .
Mpo se ndenge elenge mobali azwaka ngɔndɔ mpo azala mwasi na ye, bana na yo bakozwa yo mpo ozala mwasi na bango.  Mpe Nzambe na yo akosepela na yo  ndenge mobali oyo auti kobala asepelaka na mwasi oyo ye abali. ## .
Ee Yerusaleme, natye basinzili  likoló ya bifelo na yo. Moi mobimba mpe butu mobimba, ntango nyonso, bákanga monɔkɔ te. ## .
ino baoyo bozali kolobela nkombo ya Yehova,  bófanda nyɛɛ te, ## .
mpe bótika ye kimya te kino akotɛlɛmisa Yerusaleme makasi, ɛɛ, kino akotya yango eloko oyo ekokumisama na mabele.” ## .
Yehova alapi ndai na lobɔkɔ na ye ya mobali  mpe na lobɔkɔ na ye makasi  ete: “Nakopesa lisusu te banguna na yo mbuma na yo mpo bálya,  mpe bato ya mboka mosusu bakomɛla te vinyo na yo ya sika  oyo obomelaki nzoto. ## .
Kasi baoyo bakobuka yango bakolya yango, mpe bakosanzola mpenza Yehova; mpe baoyo bazali koyanganisa yango bakomɛla yango na mapango mosantu na ngai.” ## .
Bóleka, bóleka na baporte. Bóbongisa nzela ya bato.  Bótondisa mabele, bótondisa mabele na balabala monene. Bólongola mabanga na yango.  Bótɛlɛmisela bato ya bikólo elembo. ## .
Talá! Yehova ye moko ayebisi yango kino na eteni ya mabele oyo eleki mosika:  “Bóloba na mwana mwasi ya Siona  ete: ‘Talá! Lobiko na yo ezali koya.  Talá! Azali na mbano ya kopesa,  mpe lifuti oyo azali kofuta ezali liboso na ye.’” ## .
Mpe ya solo, bato bakobenga bango ekólo mosantu,  baoyo Yehova asikoli,  mpe yo moko, bakobenga yo Oyo balukaka, Engumba oyo basundolá ata moke te. ## .
