Bongo Bafilistia  babundaki na Yisraele; mpe mibali ya Yisraele bakimaki liboso ya Bafilistia mpe bazalaki se kokwea bibembe na Ngomba Gilboa. ## .
Mpe Bafilistia bazalaki se kopusana penepene na Saulo ná bana na ye; mpe Bafilistia babomaki Yonatane,  Abinadabe  ná Malaki-shua,  bana ya Saulo. ## .
Etumba eyelaki Saulo ndongo; mpe nsukansuka, bato oyo babɛtaka litimbo bamonaki ye, mpe bato oyo babwakaka makula bazokisaki ye. ## .
Bongo Saulo alobaki na momemi-bibundeli  na ye boye: “Bendá mopanga  na yo mpe tɔbɔlá ngai na yango, mpo bisutu  oyo báya mpenza kosambwisa  ngai te.” Kasi momemi-bibundeli na ye aboyaki,  mpamba te azalaki kobanga makasi. Bongo Saulo azwaki mopanga mpe akwelaki yango. ## .
Ntango momemi-bibundeli na ye amonaki ete Saulo akufi, ye mpe akwelaki mopanga mpe akufaki. ## .
Boye Saulo ná bana na ye misato bakufaki,  mpe bato nyonso ya ndako na ye bakufaki elongo. ## .
Ntango bato nyonso ya Yisraele oyo bazalaki na lobwaku ya patatalu bamonaki ete bakimi mpe ete Saulo ná bana na ye bakufi, bango mpe batikaki bingumba na bango mpe bakimaki;  nsima na yango, Bafilistia bayaki kokɔta mpe bakómaki kofanda kuna. ## .
Mpe esalemaki boye: na mokolo oyo elandaki, ntango Bafilistia bayaki kolongola biloko  ya bato oyo babomamaki, bamonaki Saulo ná bana na ye bakwei na Ngomba Gilboa. ## .
Bongo balongolaki biloko na ye mpe bakataki ye motó  mpe bamemaki bibundeli na ye mpe batindaki bato bipai na bipai, na mokili ya Bafilistia, mpo na kopesa nsango  na bikeko  na bango mpe na bato. ## .
Nsukansuka, batyaki bibundeli na ye na ndako ya nzambe na bango,  mpe bakangisaki mokuwa ya motó na ye na ndako ya Dagone. ## .
Mpe bato nyonso ya Yabeshe  na Gileade bayokaki nyonso oyo Bafilistia basalaki Saulo. ## .
Na yango, bilombe mibali nyonso batɛlɛmaki mpe bazwaki ebembe ya Saulo ná bibembe ya bana na ye mpe bayaki na yango na Yabeshe mpe bakundaki mikuwa na bango na nse ya nzete monene  na Yabeshe;  mpe bakilaki bilei  mikolo nsambo. ## .
Bongo Saulo akufaki mpo azalaki sembo te mpe mpo, na makambo oyo asalaki, andimelaki Yehova te  na ndenge atosaki te liloba ya Yehova mpe lisusu mpo asɛngaki moto oyo asololaka na bilimo  atunela ye makambo. ## .
Mpe atunaki Yehova te.  Na yango, abomaki ye mpe apesaki Davidi mwana ya Yese bokonzi. ## .
