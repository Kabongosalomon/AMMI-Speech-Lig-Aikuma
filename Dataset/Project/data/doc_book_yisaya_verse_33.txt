Mawa na yo oyo ozali kopunza nzokande bapunzi yo te, mpe na yo oyo ozali kosala makambo na bokosi nzokande bato mosusu basaleli yo makambo na bokosi te!  Ntango kaka okosilisa kopunza, bakopunza yo.  Ntango kaka okosilisa kosala na bokosi, bakosalela yo makambo na bokosi. ## .
Ee Yehova, moniselá biso boboto.  Totye elikya epai na yo.  Kómá lobɔkɔ  na biso ntɔngɔ nyonso,  ɛɛ, lobiko na biso na ntango ya mpasi. ## .
Ntango lokito ya yikiyiki ebimi, bato ya bikólo bakimi.  Ntango otɛlɛmi, bikólo epanzani. ## .
Mpe biloko na bino oyo ekopunzama  ekoyanganisama mpenza lokola ntango mpɛsɛ eyanganaka, lokola ntango maboke ya mayoyo esopanelaka moto. ## .
Yehova akotombolama mpenza,  mpo afandi na esika oyo etombwaná.  Akotondisa Siona na bosembo mpe na boyengebene. ## .
Mpe na bantango na yo, bosembo ekoya na ebele ya misala ya lobiko —bwanya mpe boyebi,  kobanga Yehova,  yango nde eloko na ye ya motuya. ## .
Talá! Bilombe na bango babeleli na balabala; bamemi-nsango ya kimya  bakolela na mawa makasi. ## .
Babalabala ya minene etikali mpamba;  moto ya koleka na nzela azali lisusu te.  Abuki kondimana;  atyoli bingumba;  atyeli moto—mowei mpamba—likebi ata moke te. ## .
Mokili ezali na mawa, ekauki.  Libá esambwe;  ebebibebi. Sharone  ekómi lokola mokili patatalu oyo ekauká; mpe Bashane ná Karamele ezali kokweisa nkasa na yango. ## .
“Sikoyo nakotɛlɛma,”  Yehova alobi bongo, “sikoyo nakomikumisa;  sikoyo nakomitombola. ## .
Bozali kokumba zemi ya matiti oyo ekauká;  bokobota matiti ya blé. Elimo na bino moko ekolya bino  lokola mɔtɔ. ## .
Mpe bato ya bikólo bakokóma mpenza lokola mpɛmbɛ oyo eziki. Bakotumbama na mɔtɔ lokola banzubɛ oyo ekatami. ## .
Bóyoka, bino baoyo bozali mosika, likambo oyo nakosala mpenza!  Mpe bino baoyo bozali pene, bóyeba nguya na ngai. ## .
Na Siona, basumuki bakómi na nsɔmɔ;  kolɛnga ekangi bapɛngwi:  ‘Nani kati na biso akoki kofanda mwa ntango na mɔtɔ oyo ezali kozikisa?  Nani kati na biso akoki kofanda mwa ntango na mɔtɔ monene oyo ezali kopela mpo na ntango molai?’ ## .
“Ezali na moto oyo azali kotambola na boyengebene ya ntango nyonso  mpe azali koloba makambo ya sembo,  oyo azali koboya litomba oyo ezwami na ndenge ya mabe oyo euti na misala ya kobuba,  oyo azali koningisa mabɔkɔ na ye mpo na kosimba kanyaka te,  oyo azali kokanga matoi na ye mpo na koyoka makambo ya kosopa makila te, mpe oyo azali kokanga miso na ye mpo amona makambo ya mabe te. ## .
Ye nde akofanda na bisika oyo etombwaná mpenza;  esika na ye ya kobombana oyo etombwaná ekozala bisika ya mabangamabanga, bisika oyo ezali mpasi mpo na kokóma kuna.  Ya solo, bakopesa ye limpa na ye;  esika na ye ya kobomba mai ekozanga mai te.” ## .
Miso na yo ekotala mokonzi na kitoko na ye;  ekomona mokili moko ya mosika. ## .
Motema na yo ekoloba na mongongo ya nse  mpo na likambo moko ya nsɔmɔ: “Wapi sɛkrɛtɛrɛ? Wapi moto oyo afutaka?  Wapi moto oyo atángaka manɔ́ngi?” ## .
Okomona bato ya lofundo te, bato oyo monɔkɔ na bango ezali mpasi mingi mpe moto akokoka koyoka yango te, bato ya lolemo ya likukuma oyo ozali kokanga ntina te. ## .
Talá Siona,  sité ya bileko na biso ya fɛti!  Miso na yo ekomona Yerusaleme, esika ya kofanda oyo ezangi mitungisi, hema oyo moto moko te akolongola.  Pike ya hema na yango ekopikolama te, mpe nsinga na yango ata moko te ekokatama. ## .
Kasi kuna Yehova, Moto ya lokumu,  akozala esika na biso ya bibale,  ya banzela minene ya mai. Babwato minene oyo bazali kolúka ekoleka kuna te, mpe masuwa moko te ya mineneminene ekoleka kuna. ## .
Mpo Yehova azali Mosambisi  na biso, Yehova azali Moto oyo apesaka biso Mibeko,  Yehova azali Mokonzi  na biso; ye moko akobikisa biso. ## .
Bansinga na yo ekofungwama mpenza; likonzí ya kokangisa elamba ya masuwa ekosimbama te mpo etɛlɛma makasi; elamba ya mopɛpɛ etandami te. ## .
, na ntango yango, bakokabola biloko ebele oyo bapunzi; ɛɛ, batɛngumi bakozwa mpenza biloko ebele oyo epunzami. ## .
Mpe moto moko te oyo afandi kuna akoloba: “Nazali na maladi.”  Bato oyo bafandi na mokili yango bakolimbisama libunga na bango. ## .
