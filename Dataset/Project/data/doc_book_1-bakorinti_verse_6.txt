Nani kati na bino, soki azali na likambo  na mosusu, akomeka ata komeka kokende na tribinale liboso ya bato oyo bazangi boyengebene,  kasi liboso ya basantu te? ## .
To boyebi te ete basantu bakosambisa  mokili?  Mpe soki bino bokosambisa mokili, bobongi nde kosambisa makambo ya mikemike  te? ## .
Boyebi te ete tokosambisa baanzelu?  Bongo, mpo na nini te makambo ya bomoi oyo? ## .
Bongo, soki bosengeli kosambisa makambo ya bomoi oyo,  ezali bato oyo batyolami na lisangá nde bozali kotya bango basambisi? ## .
Nazali koloba mpo na koyokisa bino nsɔni.  Ya solo, moto moko ya bwanya  azali na kati na bino te oyo akokoka kosambisa na kati ya bandeko na ye, ## .
kasi ndeko azali kokende na ndeko na tribinale, mpe yango liboso ya bato bazangi kondima? ## .
Na yango, ya solo bokwei mpenza kokwea na ndenge bozali kofundana na tribinale.  Kutu mpo na nini te kondima ete básalela bino mabe?  Kutu mpo na nini te kondima ete bábuba  bino? ## .
Bozali kutu nde kosalela bato mabe mpe kobuba bango, nzokande bazali bandeko na bino. ## .
Boni! Boyebi te ete bato bazangi boyengebene bakozwa libula ya bokonzi ya Nzambe te?  Bómikosa te. Ezala bato ya pite,  basambeli ya bikeko,  bato ya ekobo,  mibali oyo bazwamá mpo na kosangisaka na bango nzoto na ndenge oyo ebongisamá te,  mibali oyo balalaka na mibali, ## .
miyibi, bato ya lokoso,  balangwi-masanga,  bafingi, mpe babɔtɔli bakozwa libula ya bokonzi ya Nzambe te. ## .
Nzokande bamosusu na kati na bino bazalaki ndenge wana.  Kasi bosukwami pɛɛ,  kasi bosantisami,  kasi botángami bayengebene  na nkombo ya Nkolo na biso Yesu Kristo  mpe na elimo ya Nzambe na biso. ## .
Nazwi ndingisa ya kosala makambo nyonso; kasi makambo nyonso te epesaka litomba.  Nazwi ndingisa ya kosala makambo nyonso;  kasi nakotika eloko moko te ezala na bokonzi likoló na ngai. ## .
Biloko ya kolya ezali mpo na libumu, mpe libumu mpo na biloko ya kolya;  kasi Nzambe akokómisa mpamba ná libumu ná biloko ya kolya.  Nzokande nzoto ezali mpo na pite te, kasi mpo na Nkolo;  mpe Nkolo azali mpo na nzoto. ## .
Kasi Nzambe alamwisaki Nkolo  mpe akolamwisa biso na liwa  na nguya na ye. ## .
Boyebi te ete nzoto na bino ezali binama  ya Kristo?  Na yango, nakolongola nde binama ya Kristo mpe nakómisa yango binama ya mwasi ya ndumba?  Ezala bongo soki moke te! ## .
Boni! Boyebi te ete moto oyo asangani na mwasi ya ndumba azali nzoto moko ná ye? Mpo, alobi ete: “Bango mibale bakozala mosuni moko.” ## .
Kasi moto oyo asangani na Nkolo azali elimo  moko  ná ye. ## .
Bókima pite.  Lisumu nyonso mosusu oyo moto akoki kosala ezalaka libándá ya nzoto na ye, kasi moto oyo asalaka pite, azali kosalela nzoto na ye moko lisumu. ## .
Boni! Boyebi te ete nzoto na bino ezali tempelo  ya elimo santu oyo ezali kati na bino,  oyo bozwi na Nzambe? Lisusu, bozali bato na bino moko te, ## .
mpo bosombamaki mpenza na ntalo moko boye.  Na yango, bópesaka Nzambe nkembo  na nzoto  na bino. ## .
