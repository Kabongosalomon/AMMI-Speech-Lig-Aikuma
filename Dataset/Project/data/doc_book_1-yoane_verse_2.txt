Bana na ngai, nazali kokomela bino makambo oyo mpo bósala lisumu te.  Nzokande, soki moto asali lisumu, tozali na mosungi  moko epai ya Tata, Yesu Kristo, moyengebene. ## .
Mpe ye azali mbeka  mpo na kozipa  masumu na biso,  kaka oyo ya biso moko te,  kasi mpe oyo ya mokili mobimba. ## .
Mpe na likambo oyo nde tozali koyeba ete toyebi ye, elingi koloba, soki tozali kokoba kotosa mibeko na ye. ## .
Moto oyo alobi ete: “Nayebi ye,”  nzokande azali kotosa mibeko na ye te,  azali moto ya lokuta, mpe solo ezali na kati ya moto yango te. ## .
Kasi moto nyonso oyo azali kotosa liloba na ye,  ya solo mpenza bolingo ya Nzambe ekómi ya kokoka  na kati ya moto wana. Na likambo wana toyebi ete tozali na bomoko elongo na ye. ## .
Moto oyo alobi ete azali na bomoko  elongo na ye asengeli, ye moko mpe, kokoba kotambola ndenge moto wana atambolaki. ## .
Bandeko ya bolingo, nazali kokomela bino, mobeko ya sika te, kasi mobeko ya kala  oyo bozwaki banda na ebandeli.  Mobeko yango ya kala ezali liloba oyo boyokaki. ## .
Lisusu, nazali kokomela bino mobeko moko ya sika, oyo ezali likambo ya solo mpo na ye mpe mpo na bino, mpo molili  ezali koleka mpe pole ya solosolo  esili kutu kongɛnga. ## .
Moto oyo alobi ete azali na pole nzokande azali koyina  ndeko na ye azali na molili tii sikoyo. ## .
Moto oyo azali kolinga ndeko na ye azali na kati ya pole,  mpe eloko moko ya kobɛta libaku ezali te mpo na ye. ## .
Kasi moto oyo azali koyina ndeko na ye azali na molili mpe azali kotambola na molili,  mpe ayebi te epai azali kokende,  mpo molili ebomi ye miso. ## .
Bana, nazali kokomela bino mpamba te masumu na bino elimbisami mpo na nkombo na ye. ## .
Nazali kokomela bino, batata, mpamba te boyebi ye oyo azali banda na ebandeli.  Nazali kokomela bino, bilenge,  mpamba te bolongi moto mabe.  Nakomeli bino, bana mike,  mpamba te boyebi Tata. ## .
Nakomeli bino, batata,  mpamba te boyebi ye oyo azali banda na ebandeli.  Nakomeli bino, bilenge, mpamba te bozali makasi  mpe liloba ya Nzambe ezali na kati na bino  mpe bolongi moto mabe. ## .
Bólingaka mokili te ná biloko oyo ezali na mokili.  Soki moto azali kolinga mokili, bolingo ya Tata ezali na kati na ye te; ## .
mpamba te eloko nyonso oyo ezali na mokili —mposa ya nzoto  mpe mposa ya miso  mpe kolakisa na lolendo biloko ya kobikela —euti na Tata te, kasi euti na mokili. ## .
Lisusu, mokili ezali koleka ndenge moko mpe mposa na yango,  kasi moto oyo azali kosala mokano  ya Nzambe azali kotikala libela na libela. ## .
Bana mike, oyo ezali ngonga ya nsuka,  mpe, kaka ndenge boyokaki ete motɛmɛli ya Kristo azali koya,  banda sikoyo ebele ya batɛmɛli ya Kristo bayei;  na likambo wana nde toyebi ete oyo ezali ngonga ya nsuka. ## .
Babimaki na kati na biso, kasi bazalaki bato ya ndenge na biso te;  mpo soki bazalaki bato ya ndenge na biso, mbɛlɛ batikalaki elongo na biso.  Kasi babimaki mpo emonana polele ete bango nyonso te nde bazali bato ya ndenge na biso. ## .
Mpe botyami mafuta na mosantu;  bino nyonso bozali na boyebi. ## .
Kokoma nakomeli bino, ezali te ete boyebi solo te,  kasi mpo boyebi yango,  mpe mpo lokuta ata moke te eutaka na solo. ## .
Nani azali moto ya lokuta soki ezali te moto oyo azali kowangana ete Yesu azali Kristo?  Wana nde motɛmɛli ya Kristo,  moto oyo azali kowangana Tata mpe Mwana. ## .
Moto nyonso oyo awangani Mwana azali mpe na Tata te.  Moto oyo andimi  Mwana azali mpe na Tata. ## .
Nde bino, oyo boyokaki banda na ebandeli etikala na kati na bino.  Soki oyo boyokaki banda na ebandeli etikali na kati na bino, bino mpe bokotikala na bomoko  elongo na Mwana mpe na bomoko elongo na Tata. ## .
Lisusu, eloko elakamá oyo ye moko alakaki biso yango oyo: bomoi ya seko. ## .
Nakomeli bino makambo oyo mpo na baoyo bazali koluka kokosa bino. ## .
Nde bino, mafuta oyo ye atyaki  bino efandi na kati na bino, mpe bozali na mposa te ete moto moko ateyaka bino;  kasi, lokola mafuta oyo ye atyaki ezali koteya bino na makambo nyonso,  mpe ezali solo  mpe ezali lokuta te, mpe ndenge kaka eteyi bino, bótikala na bomoko  elongo na ye. ## .
Bongo sikoyo, bana,  bótikala na bomoko  elongo na ye, mpo ntango akomonisama,  tóloba polele mpe na bosembo  mpe tókima na nsɔni te mosika na ye na ntango ya kozala na ye. ## .
Soki boyebi ete azali moyengebene,  bozali koyeba ete moto nyonso oyo asalaka makambo ya boyengebene abotami na ye. ## .
