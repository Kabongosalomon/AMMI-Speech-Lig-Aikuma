Soki ofandi mpo na kolya elongo na mokonzi, osengeli mpenza kokeba na oyo ezali liboso na yo, ## .
mpe osengeli kotya mbeli na nkingo na yo soki ozali moto oyo molimo na ye ezalaka na mposa makasi. ## .
Komonisa te ete ozali na mposa ya bilubu na ye ya elɛngi, mpo ezali bilei ya bokosi. ## .
Koboma nzoto te mpo na kozwa bomɛngo.  Tiká kotyela mayele na yo moko motema. ## .
Obwaki miso na yo kuna, nzokande ezali eloko te?  Mpo ya solo, emisalelaka mapapu lokola oyo ya mpongo mpe epumbwaka mosika na likoló. ## .
Kolya te bilei ya moto oyo azali na liso ya moimi,  komonisa mpe te ete ozali na mposa ya bilubu na ye ya elɛngi. ## .
Mpo azali lokola moto oyo akanisikanisi na molimo na ye.  Azali koloba na yo: “Lyá mpe mɛlá,” kasi motema na ye ezali elongo na yo te. ## .
Mwa eloko na yo oyo olei, okosanza yango, mpe okobebisa mpamba maloba na yo ya elɛngi. ## .
Koloba na matoi ya moto ya zoba te,  mpo akotyola maloba na yo ya mayele. ## .
Kozongisa ndelo ya kalakala nsima te,  mpe kokɔta te na elanga ya bana mibali oyo batata bakufá. ## .
Mpo Mosikoli na bango azali makasi; ye moko akosamba na yo mpo na bango. ## .
Yaká na motema na yo epai ya disiplini mpe na litoi na yo epai ya maloba ya boyebi. ## .
Koboyela mwana disiplini te.  Soki obɛti ye na fimbo, akokufa te. ## .
Osengeli kobɛta ye na fimbo, mpo obikisa molimo na ye na Nkunda.* ## .
Mwana na ngai, soki motema na yo ekómi na bwanya,  motema na ngai, ɛɛ oyo ya ngai, ekosepela. ## .
Mpe bangɛi na ngai ekozala na nsai ntango mbɛbu na yo ekoloba makambo oyo elongobani. ## .
Motema na yo elula basumuki te,  kasi bangáká Yehova mokolo mobimba. ## .
Mpo na ndenge yango, mikolo oyo ekoya nsima ekozala malamu,  mpe elikya na yo ekolongolama te. ## .
Yo, Ee mwana na ngai, yoká mpe kómá moto ya bwanya, mpe kambá motema na yo na nzela. ## .
Kozala te kati na bamɛli minene ya vinyo,  kati na bato oyo balyaka mosuni na lokoso. ## .
Mpo molangwi-masanga mpe moto oyo alyaka na lokoso bakokóma na bobola,  mpe kolalalala ekolatisa moto bilamba oyo epasukapasuká. ## .
Yoká tata na yo oyo abotaki yo,  mpe kotyola mama na yo te kaka mpo akómi mobange. ## .
Sombá solo  mpe kotɛka yango te—bwanya ná disiplini ná mayele. ## .
Tata ya moyengebene akozala na esengo mpenza;  ye oyo aboti moto ya bwanya akosepela mpe na ye. ## .
Tata na yo ná mama na yo bakosepela, mpe mwasi oyo abotaki yo akozala na esengo. ## .
Mwana na ngai, pesá ngai motema na yo, mpe tiká miso na yo wana esepela na banzela na ngai. ## .
Mpo mwasi ya ndumba azali libulu mozindo  mpe mwasi mopaya azali libulu ya mai oyo ezali nkaka. ## .
Ya solo, ye abatamaka mpo na kozela lokola moyibi;  mpe kati na mibali abakisaka motángo ya bato oyo basalaka na bokosi. ## .
Banani bazalaka na mawa? Banani bayokaka nzoto malamu te? Banani bawelanaka?  Banani bazalaka na mitungisi? Banani bazokaka mpamba? Banani bazalaka na miso molilimolili? ## .
Baoyo balekisaka ntango mingi na vinyo,  baoyo bakɔtaka mpo na koluka vinyo oyo esangisami. ## .
Kotala vinyo te ntango ezali komonana motane, ntango ezali kobimisa ngɛlingɛli na kɔpɔ, ntango ezali koleka swaa. ## .
Na nsuka na yango, eswaka lokola nyoka,  mpe ebimisaka ngɛngɛ lokola etupa. ## .
Miso na yo ekomona bimonamona, mpe motema na yo ekoloba makambo ya kilikili. ## .
Mpe okokóma mpenza lokola moto oyo alali na katikati ya mbu, ɛɛ, lokola moto oyo alali na nsɔngɛ ya likonzí ya kokangisa elamba ya masuwa. ## .
“Babɛti ngai, kasi nabɛli te; batuti ngai, kasi nayebi te. Nakolamuka ntango nini?  Kutu nakoluka yango lisusu.” ## .
