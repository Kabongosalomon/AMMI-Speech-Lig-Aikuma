Nzambe, oyo na ntango ya kalakala, azalaki koloba na bankɔkɔ na biso na nzela ya basakoli  mbala na mbala  mpe na ndenge mingi, ## .
na nsuka ya mikolo oyo,  alobi na biso na nzela ya Mwana moko,  oyo ye atye mozwi-ya-libula ya biloko nyonso,  mpe na nzela na ye asalaki  biloko nyonso oyo ezali na molɔ́ngɔ́ mobimba.* ## .
Mwana yango azali mpenza komonisa nkembo  ya Nzambe mpe azali elilingi na Ye mpenza,  mpe azali kosimba biloko nyonso na liloba ya nguya na ye,  mpe nsima ya kopɛtola masumu  na biso afandaki na lobɔkɔ ya mobali  ya Bokonzi Monene kuna na likoló. ## .
Yango wana, aleki baanzelu,  mpo azwi libula ya nkombo  moko malamu koleka oyo ya bango. ## .
Na ndakisa na kati ya baanzelu, alobá na nani ete: “Yo ozali mwana na ngai; lelo ngai nakómi tata na yo”?  Mpe lisusu: “Ngai nakokóma tata na ye, mpe ye akokóma mwana na ngai”? ## .
Kasi na ntango azali kotinda lisusu Mwana na ye ya liboso  na mabele oyo bato bafandi, azali koloba ete: “Mpe baanzelu  nyonso ya Nzambe bágumbamela ye.” ## .
Lisusu, azali kolobela baanzelu ete: “Mpe azali kosala baanzelu na ye bilimo, mpe basaleli na ye mpo na bolamu ya bato nyonso lolemo ya mɔtɔ.” ## .
Kasi alobeli Mwana yango ete: “Nzambe azali kiti na yo ya bokonzi libela na libela,  mpe lingenda ya bokonzi  na yo ezali lingenda ya bosembo. ## .
Olingaki boyengebene, mpe oyinaki makambo ya kobuka mibeko. Yango wana Nzambe, Nzambe na yo, atye yo mafuta  ya esengo koleka baninga na yo.” ## .
Mpe alobi ete: “Ee Nkolo, na ebandeli, otyaki miboko ya mabele, mpe likoló ezali misala ya mabɔkɔ na yo. ## .
Yango mpenza ekobeba, kasi yo okotikala seko; mpe yango ekonzuluka lokola elamba, ## .
mpe okolínga yango lokola kazaka,  lokola elamba; mpe yango ekobongwana, kasi yo ozali kaka ndenge ozalaka, mpe bambula na yo ekosila te.” ## .
Kasi na kati ya baanzelu, alobá na nani ete: “Fandá na lobɔkɔ na ngai ya mobali, tii nakotya banguna na yo lokola ebonga ya makolo na yo”? ## .
Bango nyonso bazali te bilimo  oyo bazali kosala mosala mpo na bolamu ya bato nyonso,  batindami mpo na kosalela bato oyo bakozwa libula  ya lobiko? ## .
