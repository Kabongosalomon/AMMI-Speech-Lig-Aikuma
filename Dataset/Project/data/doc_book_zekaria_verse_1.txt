Na sanza ya mwambe, na mbula ya mibale ya Dariuse,  liloba ya Yehova eyelaki Zekaria  mwana ya Berekia mwana ya mosakoli Ido  ete: ## .
“Yehova ayokelaki batata na bino nkanda—nkanda makasi mpenza. ## .
“Mpe okoloba na bango ete: ‘Talá oyo Yehova ya mampinga alobi: “‘Bózongela ngai,’  yango nde liloba ya Yehova ya mampinga, ‘mpe ngai nakozongela bino,’  Yehova ya mampinga alobi bongo.”’ ## .
“‘Bókóma lokola batata na bino  te oyo basakoli ya kala babelelaki bango  ete: “Talá oyo Yehova ya mampinga alobi: ‘Bózonga, nabondeli bino, bólongwa na banzela na bino ya mabe mpe na misala na bino ya mabe.’”’ ## .
Kasi bayokaki te, mpe batyelaki ngai ata likebi te,’  yango nde liloba ya Yehova. ## .
“‘Bongo batata yango na bino, bazali wapi?  Bongo basakoli  yango, bakobaki nde kozala na bomoi libela? ## .
Nzokande, na oyo etali maloba na ngai mpe malako na ngai oyo napesaki mitindo na basaleli na ngai, basakoli,  yango ekómelaki nde batata na bino te?’  Yango wana, babongwanaki mpe balobaki ete: ‘Oyo Yehova ya mampinga akanisaki kosalela biso,  na kolanda banzela na biso mpe misala na biso, yango nde asalelaki biso.’” ## .
Na mokolo ya ntuku mibale na minei (24) ya sanza ya zomi na moko, elingi koloba, sanza ya Shebate, na mbula ya mibale ya Dariuse,  liloba ya Yehova eyelaki Zekaria  mwana ya Berekia mwana ya mosakoli Ido  ete: ## .
“Namonaki na butu, mpe talá! moto  moko amati na mpunda ya motane,  mpe atɛlɛmaki nyɛɛ na kati ya banzete ya mirte  oyo ezalaki na esika mozindo; mpe bampunda ya motane, ya motane-ngwaa, mpe ya mpɛmbɛ ezalaki nsima na ye.” ## .
Bongo nalobaki ete: “Nkolo na ngai, baoyo nde banani?” ## .
yango, anzelu oyo azalaki kosolola na ngai alobaki  na ngai ete: “Ngai moko nakomonisa yo soki baoyo bazali banani.” ## .
Bongo moto oyo atɛlɛmaki nyɛɛ na kati ya banzete ya mirte ayanolaki mpe alobaki ete: “Baoyo nde bato Yehova atindi mpo na kotambolatambola na mabele.” ## .
Mpe bango bayanolaki anzelu ya Yehova oyo atɛlɛmaki na kati ya banzete ya mirte ete: “Totambolitamboli na mabele,  mpe talá! mabele mobimba efandi nyɛɛ mpe ezali na yikiyiki te.” ## .
Bongo anzelu ya Yehova ayanolaki ete: “Ee Yehova ya mampinga, tii ntango nini yo moko okoyokela Yerusaleme mpe bingumba ya Yuda mawa te,  oyo okweiselaki makaneli na yo mbula ntuku nsambo (70) oyo?” ## .
Mpe Yehova ayanolaki anzelu oyo azalaki kosolola na ngai, na maloba ya malamu, maloba ya kobɔndisa; ## .
mpe anzelu oyo azalaki kosolola na ngai alobaki na ngai lisusu ete: “Gangá ete: ‘Talá oyo Yehova ya mampinga alobi: “Nayoki zuwa mpo na Yerusaleme mpe mpo na Siona, zuwa moko monene. ## .
Nazali koyokela bikólo oyo efandi kimya  nkanda, nkanda moko monene; mpamba te ngai nayokaki nkanda kaka mwa moke,  kasi bango bapesaki mabɔkɔ mpo na koyeisa likama.”’ ## .
“Yango wana, talá oyo Yehova alobi: ‘“Nakozonga mpenza na Yerusaleme na motema mawa.  Ndako na ngai moko ekotongama wana,”  yango nde liloba ya Yehova ya mampinga, “mpe nsinga mpenza ya komeka ekosembolama likoló ya Yerusaleme.”’ ## .
“Gangá lisusu ete: ‘Talá oyo Yehova ya mampinga alobi: “Bingumba na ngai ekotondana lisusu na bolamu;  mpe Yehova akoyokela lisusu Siona mawa  mpe akopona lisusu Yerusaleme.”’” ## .
Mpe natombolaki miso na ngai mpe namonaki; mpe talá! maseke minei. ## .
Bongo nalobaki na anzelu oyo azalaki kosolola na ngai ete: “Oyo ezali nini?” Mpe ye alobaki na ngai ete: “Oyo ezali maseke oyo epalanganisaki Yuda,  Yisraele  ná Yerusaleme.” ## .
Lisusu Yehova amonisaki ngai bato minei oyo bayebi malamu misala ya mabɔkɔ. ## .
Yango wana, nalobaki ete: “Bango bayei kosala nini?” ## .
e alobaki lisusu ete: “Oyo ezali maseke  oyo epalanganisaki Yuda bongo moto ata moko te atombolaki motó na ye; mpe oyo mosusu ekoya mpo na kolɛngisa yango, mpo na kokweisa maseke ya bikólo oyo ezali kotombolela mokili ya Yuda liseke, mpo na kopalanganisa yango.” ## .
