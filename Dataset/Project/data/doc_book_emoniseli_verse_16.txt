Mpe nayokaki mongongo moko ya makasi  euti na esika mosantu elobi na baanzelu yango nsambo ete: “Bókende kosopa mabakuli nsambo ya nkanda  ya Nzambe na mabele.” ## .
Mpe oyo ya liboso  akendaki asopi kibakuli na ye na mabele.  Mpe mpota moko ya mabe mpe oyo elyaka nzoto  ebimelaki bato oyo bazalaki na elembo ya nyama mabe  wana mpe baoyo bazalaki kosambela elilingi na yango. ## .
Mpe oyo ya mibale  asopaki kibakuli na ye na mbu.  Mpe ekómaki makila  lokola oyo ya moto oyo akufi, mpe milimo nyonso ya bomoi ekufaki, ɛɛ, biloko oyo ezalaki na mbu. ## .
Mpe oyo ya misato  asopaki kibakuli na ye na bibale  mpe na maziba ya mai. Mpe ekómaki makila. ## .
Mpe nayokaki anzelu ya mai alobi ete: “Yo Oyo ozali mpe ozalaki,  Moto ya sembo,  ozali moyengebene, mpo ozwi bikateli wana, ## .
mpo basopaki makila ya basantu mpe ya basakoli,  mpe opesi bango makila  bámɛla. Babongi na yango.” ## .
Mpe nayokaki etumbelo elobi ete: “Ɛɛ, Yehova Nzambe, Mozwi-ya-Nguya-Nyonso,  bikateli ya lisambisi na yo ezali solo mpe boyengebene.” ## .
Mpe oyo ya minei  asopelaki moi kibakuli na ye; mpe bapesaki moi nzela ya kozikisa  bato na mɔtɔ. ## .
Mpe bato bazikaki na molunge makasi, kasi bafingaki nkombo  ya Nzambe, oyo azali na bokonzi  likoló ya malɔzi wana, mpe babongolaki mitema te mpo bákumisa  ye. ## .
Mpe oyo ya mitano asopaki kibakuli na ye na kiti ya bokonzi ya nyama mabe.  Mpe bokonzi na ye ekómaki molili,  mpe babandaki komiswa lolemo na mpasi, ## .
kasi bafingaki  Nzambe ya likoló mpo na mpasi na bango mpe mpo na bampota na bango, mpe babongolaki mitema te, batikaki misala na bango te. ## .
Mpe oyo ya motoba  asopaki kibakuli na ye na ebale monene Efrate,  mpe mai na yango ekaukaki,  mpo nzela ebongisama mpo na bakonzi  oyo bauti epai moi ebimaka. ## .
Mpe namonaki maloba misato ya elimo ya mbindo  oyo ezalaki lokola mbemba  ezali kobima na monɔkɔ ya dragɔ  mpe na monɔkɔ ya nyama mabe  mpe na monɔkɔ ya mosakoli ya lokuta. ## .
Ya solo, yango ezali maloba oyo euti  na bademo mpe ezali kosala bilembo,  mpe ezali kokende epai ya bakonzi  ya mabele mobimba esika bato bafandi,  mpo na koyanganisa bango mpo na etumba  ya mokolo monene  ya Nzambe Mozwi-ya-Nguya-Nyonso. ## .
“Talá! Nazali koya lokola moyibi.  Esengo na moto oyo alali mpɔngi te  mpe azali kobatela bilamba na ye ya likoló, mpo atambola bolumbu te mpe bátala nsɔni na ye te.” ## .
Mpe bayanganisaki bango na esika oyo babengi na Ebre ete Har–Magedone. ## .
Mpe oyo ya nsambo asopelaki mopɛpɛ  kibakuli na ye. Bongo mongongo moko ya makasi  ebimaki na esika mosantu, euti na kiti ya bokonzi, elobi ete: “Esalemi!” ## .
Mpe mikalikali ebimaki, mpe mingongo eyokanaki, mpe bankake ebɛtaki, mpe mabele eninganaki makasi mpenza  na ndenge oyo esalemá naino te banda bato bazali na mabele,  mabele eninganaki makasi,  makasi mpenza. ## .
Mpe engumba monene  ekabwanaki na biteni misato, mpe bingumba ya bikólo ekweaki; mpe Nzambe akanisaki Babilone Monene,  mpo na kopesa yango kɔpɔ ya vinyo ya nkanda na ye makasi. ## .
Lisusu, bisanga nyonso ekimaki, mpe bangomba emonanaki te. ## .
Mpe mbula ya mabanga ya monene,  oyo libanga mokomoko ezalaki na kilo soki ya talanta* moko, eutaki na likoló ekiteli bato, mpe bato yango bafingaki  Nzambe mpo na bolɔzi wana ya mbula ya mabanga,  mpo bolɔzi yango ezalaki monene mpenza. ## .
