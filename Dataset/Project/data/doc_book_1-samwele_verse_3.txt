Na ntango wana nyonso, elenge Samwele azalaki kosalela  Yehova mosala liboso ya Eli, mpe na mikolo yango, liloba ya Yehova  ekómaki ya koluka;  bimonaneli  ezalaki mpenza te. ## .
Bongo esalemaki boye: na mokolo yango, Eli azalaki kolala na esika na ye, mpe miso na ye ebandaki kolɛmba;  azalaki komona lisusu te. ## .
Mpe mwinda ya Nzambe ebomamaki naino te, mpe Samwele azalaki kolala na tempelo  ya Yehova, esika sanduku ya Nzambe ezalaki. ## .
Mpe Yehova abengaki Samwele. Bongo ye azongisaki ete: “Ngai oyo.” ## .
Mpe apotaki mbangu epai ya Eli mpe alobaki ete: “Ngai oyo, mpo obengi ngai.” Kasi ye alobaki: “Nabengi yo te. Zongá kolala.” Bongo azongaki kolala. ## .
Mpe Yehova abengaki lisusu ete: “Samwele!”  Na yango, Samwele atɛlɛmaki mpe akendaki epai ya Eli mpe alobaki boye: “Ngai oyo, mpo obengi ngai solo.” Kasi ye alobaki: “Nabengi yo te, mwana na ngai.  Zongá kolala.” ## .
(Nde Samwele, ayebaki naino Yehova malamu te, mpe liloba ya Yehova ebandaki naino komonisama epai na ye te.) ## .
Na yango, Yehova abengaki lisusu mbala ya misato ete: “Samwele!” Bongo atɛlɛmaki mpe akendaki epai ya Eli mpe alobaki boye: “Ngai oyo, mpo obengi ngai mpenza.” ## .
e Eli asosolaki ete Yehova nde azali kobenga mwana. ## .
Na yango, Eli alobaki na Samwele boye: “Kende, lalá, mpe ekosalema mpenza boye: soki abengi yo, osengeli koloba ete: ‘Lobá, Yehova, mpo mosaleli na yo azali koyoka.’” Bongo Samwele azongaki kolala na esika na ye. ## .
Na nsima, Yehova ayaki mpe atɛlɛmaki mpe abengaki lokola na mbala mosusu ete: “Samwele, Samwele!” Na yango, Samwele alobaki ete: “Lobá, mpo mosaleli na yo azali koyoka.” ## .
Mpe Yehova alobaki na Samwele boye: “Talá! Nazali kosala  likambo moko na Yisraele, oyo soki moto ayoki yango, matoi na ye nyonso ekoyoka mpasi. ## .
Na mokolo yango, nakokokisa epai ya Eli makambo nyonso oyo nalobaki mpo na ndako na ye, banda na ebandeli tii na nsuka. ## .
Mpe osengeli koyebisa ye ete nazali kosambisa ndako  na ye mpo na ntango oyo etyami ndelo te mpo na libunga oyo ye ayebi,  mpamba te bana na ye bazali kolakela Nzambe mabe,  mpe ye apameli bango te. ## .
Yango wana, nalapeli ndako ya Eli ndai ete etumbu ekozanga te mpo na libunga ya ndako ya Eli mpo na ntango oyo etyami ndelo te, ata bapesi mbeka to likabo.” ## .
Mpe Samwele alalaki tii na ntɔngɔ. Na nsima, afungolaki baporte ya ndako ya Yehova.  Mpe Samwele azalaki kobanga koyebisa Eli likambo oyo amonaki. ## .
Kasi Eli abengaki Samwele mpe alobaki boye: “Samwele, mwana na ngai!” Bongo ye alobaki: “Ngai oyo.” ## .
Mpe ye alobaki ete: “Liloba nini ayebisi yo? Nabondeli yo, kobombela ngai yango te.  Tiká Nzambe asala yo bongo mpe abakisa yango  soki obombeli ngai ata liloba moko na maloba nyonso oyo ayebisi yo.” ## .
Na yango, Samwele ayebisaki maloba yango nyonso, mpe abombelaki ye likambo moko te. Bongo ye alobaki ete: “Ezali Yehova. Tiká asala oyo ezali malamu na miso na ye.” ## .
Mpe Samwele azalaki se kokola, mpe Yehova ye moko azalaki elongo na ye  mpe na maloba na ye nyonso, azangaki kokokisa ata moko te.* ## .
Mpe Yisraele mobimba, banda na Dani tii na Beere-sheba,  bayaki koyeba ete Samwele andimami mpo na kosala mosala ya mosakoli ya Yehova. ## .
Bongo Yehova amonanaki lisusu  na Shilo, mpamba te Yehova amimonisaki epai ya Samwele na Shilo, na nzela ya liloba ya Yehova. ## .
