Nzokande, biso baoyo tozali makasi tosengeli komema bolɛmbu ya baoyo bazali makasi te,  mpe tómisepelisa biso moko te. ## .
Moto na moto na kati na biso asepelisa mozalani na ye na oyo ezali malamu mpo alendisa ye. ## .
Mpo Kristo kutu amisepelisaki te;  kasi kaka ndenge ekomamá: “Kosambwisa ya bato oyo bazalaki kosambwisa yo ekweli ngai.” ## .
Mpo makambo nyonso oyo ekomamaki kala ekomamaki  mpo eteya biso,  mpo, na ezaleli na biso ya koyika mpiko  mpe na libɔndisi  oyo euti na Makomami, tózala na elikya. ## .
Sikoyo Nzambe oyo apesaka ezaleli ya koyika mpiko mpe libɔndisi asala ete na kati na bino bózala na makanisi  lokola oyo Kristo Yesu azalaki na yango, ## .
mpo, na bomoko  mpe na monɔkɔ moko, bókumisa Nzambe mpe Tata ya Nkolo na biso Yesu Kristo. ## .
Yango wana, bóyambanaka  ndenge Kristo mpe ayambaki biso,  mpo na nkembo ya Nzambe. ## .
Mpo nazali koloba ete Kristo akómaki mpenza mosaleli  ya baoyo bakatamá ngenga  mpo na komonisa ete Nzambe azali na bosolo  mpe kondimisa bilaka  oyo Ye apesaki bankɔkɔ na bango, ## .
mpe mpo bikólo  mosusu bákumisa Nzambe mpo na motema mawa  na ye. Kaka ndenge ekomamá: “Yango wana nakondima yo polele kati na bikólo mpe nakobɛtɛla nkombo na yo mondule.” ## .
Mpe alobi lisusu ete: “Bósepela, bino bikólo, elongo na bato na ye.” ## .
Mpe lisusu: “Bósanzola Yehova, bino bikólo nyonso, mpe bato ya mikili nyonso básanzola ye.” ## .
Mpe lisusu Yisaya alobi: “Mosisa ya Yese akozala,  mpe moto oyo akobima mpo na koyangela bikólo akozala;  bikólo bakotyela ye elikya na bango.” ## .
Nzambe oyo apesaka elikya atondisa bino na esengo mpe na kimya nyonso na kondima na bino, mpo bótonda na elikya na nguya ya elimo santu. ## .
Sikoyo bandeko na ngai, ngai moko mpe nandimi ete bino botondi mpe na bolamu, mpo botondi na boyebi nyonso,  mpe ete bokoki kokebisana. ## .
Nzokande, nazali kokomela bino polelepolele mwa makambo mosusu, lokola nde nazali kokundwela  bino yango lisusu, mpo na boboto monene oyo Nzambe amoniselaki ngai ## .
mpo nazala mosaleli ya Kristo Yesu epai ya bikólo  mpo na bolamu na bango nyonso, namikɔtisa na mosala mosantu ya nsango malamu  ya Nzambe, mpo likabo,  elingi koloba, bikólo wana, bándimama,  básantisama na elimo santu. ## .
Yango wana, nasengeli komikumisa mpo na Kristo Yesu  na makambo ya Nzambe. ## .
Mpo nakomeka kutu te kolobela ata likambo moko longola makambo oyo Kristo asalaki na nzela na ngai  mpo bikólo bátosa,  na nzela ya liloba  na ngai mpe na mosala na ngai, ## .
na nguya ya bilembo mpe makamwisi oyo ezali komonisa makambo oyo ekoya,  na nguya ya elimo santu; yango wana banda na Yerusaleme tii  na Ilirikume nasakoli malamumalamu mpenza nsango malamu ya Kristo. ## .
Ɛɛ, na ndenge yango nde nazwaki mokano ya kosakola te nsango malamu esika bato bayoká nkombo ya Kristo, noki natonga likoló ya moboko ya moto mosusu; ## .
kasi, kaka ndenge ekomamá: “Baoyo eloko na ye ata moko te esakolamá epai na bango bakomona, mpe baoyo bayoki te bakokanga ntina.” ## .
Ezali lisusu mpo na yango nde mbala mingi nazwaki nzela ya kokóma epai na bino te. ## .
Kasi sikoyo lokola na bitúká oyo, nazali lisusu te na teritware epai mosala esalemi naino te mpe lokola uta mwa bambula nazali na mposa makasi ya kokóma epai na bino ## .
ntango nakokende na Espanye,  nazali kolikya, libosoliboso, ntango nakozala na mobembo ya kokende kuna, natala bino mpe bókende kotika ngai  na nzela nsima ya kotonda ata mwa moke na esengo ya kozala elongo na bino. ## .
Kasi sikoyo nalingi nakende na Yerusaleme mpo nasalela basantu. ## .
Mpo baoyo bazali na Masedonia mpe na Akaya  basepeli kopesa biloko na bango likabo  epai ya babola oyo bazali na kati ya basantu oyo bazali na Yerusaleme. ## .
Ya solo, basepeli kosala bongo, kasi bazalaki na nyongo ya basantu oyo bazali na Yerusaleme; mpo soki bikólo bazwi mpe biloko ya elimo ya baoyo wana,  bikólo yango bazali mpe na nyongo ya kosalela bango nyonso na biloko oyo nzoto esengeli na yango. ## .
Bongo ntango nakosilisa kosala yango mpe kokómisela bango mbuma  yango na ndenge esengeli mpenza, nakoleka epai na bino ntango nakokende na Espanye. ## .
Lisusu, nayebi ete ntango nakoya epai na bino nakoya na ebele ya mapamboli ya Kristo. ## .
Bandeko, sikoyo nazali kolendisa bino na nzela ya Nkolo na biso Yesu Kristo mpe na bolingo ya elimo,  ete bóboma nzoto elongo na ngai na mabondeli epai ya Nzambe mpo na ngai, ## .
mpo bato oyo bazali na kondima te oyo bazali na Yudea básala ngai mabe te  mpe basantu  oyo bazali na Yerusaleme  bándima mosala oyo nakosalela bango, ## .
bongo ntango nakokóma epai na bino soki ezali mokano ya Nzambe nalendisama  elongo na bino. ## .
Nzambe oyo apesaka kimya azala na bino nyonso.  Amen. ## .
