Na mbula ya zomi na mitano ya boyangeli ya Tibere Kaisala, ntango Ponse Pilate azalaki guvɛrnɛrɛ ya Yudea, mpe Erode  azalaki moyangeli ya etúká ya Galile, kasi Filipe ndeko na ye azalaki moyangeli ya etúká ya mokili ya Iturea mpe ya Trakonitise, mpe Lisaniasi moyangeli ya etúká ya Abilene, ## .
na mikolo ya nganga-nzambe mokonzi Anasi mpe ya Kaifa,  liloba ya Nzambe eyelaki Yoane  mwana ya Zekaria na esobe. ## .
Bongo atambolaki na mokili mobimba zingazinga ya Yordani, azalaki kosakola batisimo oyo ezali elembo ya kobongola motema mpo na bolimbisi ya masumu, ## .
ndenge yango ekomami na mokanda ya maloba ya mosakoli Yisaya ete: “Yoká! Moto moko azali koganga na esobe: ‘Bóbongisa nzela ya Yehova, bósembola babalabala na ye. ## .
Libulu nyonso ekozipama, mpe ngomba monene ná ngomba moke nyonso ekokóma patatalu, mpe bisika nyonso oyo egumbamá ekokóma banzela ya semba mpe bisika ya mabakumabaku ekokóma banzela ya kitoko; ## .
mpe bato nyonso bakomona mwango ya kobikisa ya Nzambe.’” ## .
Yango wana abandaki koloba na ebele ya bato oyo bazalaki koya mpo abatisa bango ete: “Bana ya bitupa,  nani apesi bino likanisi ya kokima nkanda oyo ezali koya? ## .
Bongo bósala misala oyo emonisi ete bobongoli motema.  Mpe bóbanda koloba na mitema na bino te ete: ‘Tata na biso Abrahama.’ Mpo nalobi na bino ete Nzambe azali na nguya ya kobimisela Abrahama bana na mabanga oyo. ## .
Ya solo, sóka etyami na mosisa ya banzete; yango wana, nzete nyonso oyo ezali kobota mbuma ya malamu te ekokatama mpe ekobwakama na mɔtɔ.” ## .
Mpe ebele ya bato yango bazalaki kotuna ye ete: “Bongo tósala nini?” ## .
Azalaki kozongisela bango ete: “Moto oyo azali na bilamba mibale ya nse akabela moto oyo azangi, mpe moto oyo azali na biloko ya kolya asala mpe bongo.” ## .
Kasi ata bakɔngɔli-mpako mpe bayaki kobatisama, mpe balobaki na ye ete: “Moteyi, biso tósala nini?” ## .
Ye alobaki na bango ete: “Bósɛnga eloko moko te oyo eleki motuya ya mpako.” ## .
Lisusu, basoda bazalaki mpe kotuna ye: “Biso mpe tósala nini?” Bongo alobaki na bango ete: “Bótungisa moto te mpe bófunda  moto na lokuta te, bósepela nde na pɔsɔ na bino.” ## .
Sikoyo lokola bato bazalaki kozela mpe bango nyonso bazalaki komitunatuna na mitema na bango mpo na Yoane ete: “Mbala mosusu ye nde Kristo?” ## .
Yoane ayanolaki, alobi na bango nyonso ete: “Ngai nazali kobatisa bino na mai; kasi moto moko ya makasi koleka ngai azali koya, nabongi te kofungola nsinga ya basandale na ye.  Ye akobatisa bino na elimo santu mpe na mɔtɔ. ## .
Pau na ye ya kopupola mbuma ezali na lobɔkɔ na ye mpo na kopɛtola mpenza esika na ye ya kotuta mbuma mpe koyanganisa  blé na ndako na ye ya kobomba biloko, kasi akotumba mposo na yango  na mɔtɔ  oyo ekoki kobomama te.” ## .
Bongo apesaki mpe bilendiseli mosusu mingi mpe akobaki koyebisa bato nsango malamu. ## .
Kasi lokola apamelaki Erode moyangeli ya etúká, mpo na Erodiadi mwasi ya ndeko na ye mpe mpo na misala mabe nyonso oyo Erode asalaki, ## .
Erode abakisaki lisusu likambo oyo na misala nyonso wana: akangaki Yoane na bolɔkɔ. ## .
Nzokande ntango bato nyonso babatisamaki, Yesu  mpe abatisamaki, bongo ntango azalaki kobondela, likoló  efungwamaki ## .
mpe elimo santu oyo emonanaki lokola ebenga ekitelaki ye, mpe mongongo moko eutaki na likoló ete: “Yo ozali Mwana na ngai ya bolingo; nandimi yo.” ## .
Lisusu, Yesu ye moko, ntango abandaki mosala na ye,  azalaki na mbula soki ntuku misato (30),  bazalaki kokanisa ete azali mwana, ## .
