“Efraime azali kolya mopɛpɛ  mpe azali kolandalanda mopɛpɛ ya ɛsti mokolo mobimba.  Azali se kobakisa lokuta mpe kopunza.  Mpe basali kondimana ná Asiri,  mpe bamemi mafuta na Ezipito. ## .
“Mpe Yehova azali na likambo ya kosamba na Yuda,  ɛɛ mpo na kosɛnga Yakobo azongisa monɔkɔ na ndenge oyo ekokani na banzela na ye;  akofuta ye na ndenge oyo ekokani na misala na ye. ## .
Na kati ya libumu, akangaki ndeko na ye na litindi,  mpe na makasi na ye nyonso, abundaki na Nzambe. ## .
Mpe akobaki kobunda na anzelu mpe nsukansuka alongaki.  Alelaki, mpo na kosɛnga ete bámonisela ye boboto.” ## .
ambe akutaki ye na Betele,  mpe abandaki kosolola na biso kuna. ## .
Mpe Yehova Nzambe ya mampinga,  Yehova ezali nkombo oyo bakanisaka ye na yango. ## .
“Mpe yo osengeli kozongela Nzambe na yo,  mpe batelá motema boboto  mpe bosembo;  mpe tyelá Nzambe na yo elikya ntango nyonso. ## .
Moto ya mombongo, bimekeli-kilo ya bokosi ezali na lobɔkɔ na ye;  alingá kobuba mingi. ## .
Mpe Efraime azali ntango nyonso koloba ete: ‘Ya solo, nakómi mozwi;  nazwi biloko ya motuya.  Kasi na mosala makasi oyo nasali, bakozwa ngai ata na libunga moko te oyo ezali lisumu.’ ## .
“Kasi ngai nazali Yehova Nzambe na yo banda na mokili ya Ezipito.  Nakofandisa yo na bahema lokola na mikolo ya fɛti oyo etyamá. ## .
Mpe nasololaki na basakoli,  mpe nabakisaki bimonaneli, mpe nazalaki kopesa masese na nzela ya lobɔkɔ ya basakoli. ## .
“Na Gileade, misala ya maji  mpe ya lokuta  esalami. Na Gilgale, bapesi kutu mbeka ya bangɔmbɛ ya mibali.  Lisusu, bitumbelo na bango ezali lokola mipiko ya mabanga na banzela ya mikala na bilanga. ## .
Mpe Yakobo akimaki na esobe ya Siri,  mpe Yisraele  azalaki kosala mosala mpo na kozwa mwasi,  mpe mpo na kozwa mwasi, abatelaki bampate. ## .
Mpe na nzela ya mosakoli moko, Yehova abimisaki Yisraele na Ezipito,  mpe na nzela ya mosakoli moko, abatelamaki. ## .
Efraime apesaki nkanda tii ekómi bololo,  mpe azali kotya misala na ye ya kosopa makila na motó na ye moko,  mpe Nkolo na ye Monene akozongisela ye nsɔni na ye.” ## .
