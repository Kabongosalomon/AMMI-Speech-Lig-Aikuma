Mwana na ngai, kobosana mobeko na ngai te,  mpe motema na yo etosa mitindo na ngai, ## .
mpo bolai ya mikolo, bambula ya bomoi  ná kimya ekobakisamela yo. ## .
Motema boboto mpe bosolo etika yo te.  Kangá yango na nkingo na yo.  Komá yango na etanda ya motema na yo, ## .
bongo ondimama mpe ozala na mayele mingi ya kososola na miso ya Nzambe mpe ya moto ya mabele. ## .
Tyelá Yehova motema na yo mobimba  mpe kondimela mayele na yo moko te. ## .
Na banzela na yo nyonso, kanisá ye,  mpe ye akosembola banzela na yo. ## .
Komimona moto ya bwanya te na miso na yo moko.  Bangá Yehova mpe kimá mabe. ## .
Yango ekozala nkisi  mpo na kobikisa motɔlu na yo mpe eloko oyo ekopesa mikuwa na yo makasi. ## .
Kumisá Yehova na biloko na yo ya motuya  mpe na mbuma ya liboso ya biloko na yo nyonso. ## .
Boye bisika na yo ya kobomba biloko ekotonda mɛkɛ;  mpe bikamwelo na yo ekotonda mpenza na vinyo ya sika. ## .
Ee mwana na ngai, koboya disiplini ya Yehova te;  mpe koyina mpamela na ye te, ## .
mpo Yehova apamelaka moto oyo ye alingaka,  kaka ndenge tata apamelaka mwana oyo ye asepelaka na ye. ## .
Esengo na moto oyo azwi bwanya,  mpe na moto oyo azali kozwa bososoli, ## .
mpo litomba ya kozwa yango eleki litomba ya kozwa palata mpe kozwa yango eleki kozwa wolo. ## .
Ezali na motuya mingi koleka mabanga kitoko ya korai,  mpe bisengo na yo mosusu nyonso ekoki kokokana na yango te. ## .
Bolai ya mikolo ezali na lobɔkɔ na yango ya mobali;  bomɛngo ná nkembo ezali na lobɔkɔ na yango ya mwasi. ## .
Banzela na yango ezali banzela ya bisengo, mpe babalabala na yango nyonso ezali kimya. ## .
Ezali nzete ya bomoi  mpo na baoyo basimbi yango, mpe baoyo bakangi yango makasi  bakobengama bato ya esengo. ## .
Yehova ye moko atyaki moboko ya mabele na bwanya.  Atɛlɛmisaki likoló makasi na bososoli. ## .
Na boyebi na ye, mai mozindo ekabwanaki,  mpe likoló oyo etondi na mapata etangisaka mbula ya matangá mikemike. ## .
Mwana na ngai, yango elongwa na miso na yo te.  Batelá bwanya ná likoki ya kokanisa, ## .
mpe ekozala bomoi ya molimo  na yo mpe monzɛlɛ ya nkingo na yo. ## .
Boye okotambola na kimya  na nzela na yo, mpe ata lokolo na yo ekotutana na eloko moko te. ## .
Ntango nyonso oyo okolala, okoyoka nsɔmɔ te;  mpe okolala mpenza, mpe mpɔngi na yo ekozala mpenza elɛngi. ## .
Okobanga te likambo ya nsɔmɔ mpe ya pwasa,  ata mpe mbula ya mopɛpɛ makasi likoló ya bato mabe, mpo ezali koya. ## .
Mpamba te Yehova ye moko akozala mpenza moto na yo ya kotyela motema,  mpe akobatela mpenza lokolo na yo mpo ezwama te. ## .
Koboya te kosala malamu na baoyo basengeli na yango,  ntango lobɔkɔ na yo ezali na nguya ya kosala yango. ## .
Koloba na moninga na yo te ete: “Kende, mpe yaká lisusu mpe lobi nakopesa,” nzokande ozali na eloko epai na yo. ## .
Kokana te kosala moninga na yo likambo moko ya mabe,  wana afandi, amiyoki na kimya, pene na yo. ## .
Koswana na moto te kozanga ntina,  soki asali yo mabe moko te. ## .
Kobanda kolula moto ya mobulu te,  kopona mpe nzela na ye ata moko te. ## .
Mpo moto ya mbilingambilinga  azali eloko moko oyo Yehova ayinaka,  kasi Ye azali moninga ya motema ya bato ya kolongobana. ## .
Elakeli mabe ya Yehova ezalaka na ndako ya moto mabe,  kasi apambolaka esika ya kofanda ya bayengebene. ## .
Soki bazali basɛki,  akotyola bango;  kasi akondima bato ya komikitisa. ## .
Bato ya bwanya bakozwa lokumu,  kasi bazoba bakumisaka makambo oyo eyokisaka nsɔni. ## .
