Mpe Yehova alobaki na ngai boye: “Zwá etanda  moko monene mpe komá likoló na yango na ekomeli ya moto—mowei mpamba: ‘Mahere-shalale-hashe-baze.’ ## .
Mpe batatoli ya sembo,  nganga-nzambe Uria  ná Zekaria mwana ya Yeberekia, bápesa litatoli  mpo na ngai.” ## .
Bongo nabɛlɛmaki epai ya mosakoli-mwasi, azwaki zemi mpe na nsima abotaki mwana mobali.  Mpe Yehova alobaki na ngai ete: “Pesá ye nkombo Mahere-shalale-hashe-baze, ## .
mpo liboso mwana yango ayeba koloba:  ‘Tata!’ mpe ‘Mama!’ bakomema liboso ya mokonzi ya Asiri biloko ya Damasi mpe biloko oyo bapunzi na Samaria.” ## .
Mpe Yehova alobaki na ngai lisusu boye: ## .
“Lokola bato oyo baboyi  mai ya Shiloa  oyo ezali kotíyola malɛmbɛmalɛmbɛ, mpe lokola bango basepeli mingi  nde na Rezine mpe na mwana ya Remalia, ## .
ɛɛ yango wana, talá! Yehova azali komatisela bango  mai ya makasi mpe ebele ya mai ya Ebale,  mokonzi ya Asiri  ná nkembo na ye mobimba.  Mpe akomata mpenza na banzela nyonso ya mai na ye mpe akoleka likoló ya bokula na ye nyonso ## .
mpe akoleka na Yuda. Akozindisa mpenza mpe akoleka.  Akokóma tii na nkingo.  Mpe mapapu  na ye ekosembolama mpenza mpo na kotondisa bonene ya mokili na yo, Ee Emanuele!” ## .
Bósala bango mabe, bongo bábukabuka bino; mpe bótya litoi, bino nyonso kuna na bisika mosika ya mabele!  Bómikanga loketo,  bongo bábukabuka bino!  Bómikanga loketo, mpe bábukabuka bino! ## .
Bókana mwango, mpe yango ekobebisama!  Bóloba ata liloba nini, mpe yango ekosimba te, mpo Nzambe azali na biso! ## .
Mpo talá oyo Yehova alobi na ngai na lobɔkɔ ya nguya, mpo na kosala ete natika kotambola na nzela ya bato oyo, alobi: ## .
“Bino bosengeli koloba te ete: ‘Tókɔta na likita!’ mpo na nyonso oyo bato oyo bazali koloba ete: ‘Tósala likita!’  mpe bino bosengeli te kobanga eloko oyo bango bazali kobanga, bosengeli mpe kolɛnga mpo na yango te. ## .
Yehova ya mampinga—ye nde Moto bosengeli kotalela ete azali mosantu,  mpe ye nde bosengeli kobanga,  mpe ye nde Moto asengeli kolɛngisa bino.” ## .
Mpe akokóma mpenza lokola esika mosantu;  mpo na bandako nyonso mibale ya Yisraele, akokóma lokola libanga oyo moto akoki kotutana na yango mpe lokola libanga ya kobɛta libaku,  akokóma lokola monyama mpe motambo epai ya bato oyo bafandi na Yerusaleme. ## .
Mpe mingi kati na bango bakobɛta mpenza libaku mpe bakokwea mpe bakobukana, mpe bakokangama na motambo mpe bakozwama. ## .
Língá mokanda yango ya litatoli,  tyá elembo na mobeko na kati ya bayekoli na ngai! ## .
Mpe nakokoba kozela Yehova,  oyo azali kobombela ndako ya Yakobo elongi na ye,  mpe nakolikya epai na ye. ## .
Talá! Ngai ná bana oyo Yehova apesá ngai  tozali na Yisraele lokola bilembo  mpe lokola makamwisi oyo euti na Yehova ya mampinga, oyo afandi na Ngomba Siona. ## .
Mpe soki balobi na bino: “Bótuna bato oyo basololaka na bilimo  to baoyo bazali na elimo ya koyebisa makambo oyo ekoya, baoyo bazali koloba swiswiswi  mpe na mingongo ya nse,” bato na bato basengeli nde kotuna Nzambe na bango te?  Basengeli nde kotunela bato ya bomoi makambo epai na bakufi? ## .
Bótuna mobeko mpe litatoli! ## .
solo, bakokoba koloba oyo eyokani na liloba yango  oyo ekozwa pole ya ntɔngɔntɔngɔ te. ## .
Mpe moto na moto akoleka mpenza na kati ya mokili, wana azali na mpasi mingi mpe na nzala;  mpe ekosalema mpenza boye: lokola azali na nzala mpe ayoki nkanda, akolakela mpenza mokonzi na ye mpe Nzambe na ye mabe  mpe akotalatala likoló. ## .
Mpe akotala na mabele, kasi, wapi! mpasi mpe molili,  moindo mpe bantango ya mpasi mpe molili tuu, kongɛnga ezali te. ## .
