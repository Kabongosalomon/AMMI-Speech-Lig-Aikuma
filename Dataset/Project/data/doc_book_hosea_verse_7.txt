“Na ntango oyo nalingi kobikisa Yisraele,  libunga ya Efraime mpe emonani polele,  ná makambo mabe ya Samaria;  mpamba te basali na bokosi,  mpe moyibi azali kokɔta; etuluku ya bapunzi bazali kopunza na libándá. ## .
Mpe na mitema na bango,  bazali koloba te ete ngai nakokanisa mabe nyonso oyo bazali kosala.  Sikoyo, misala na bango ezingi bango.  Eyei liboso na ngai. ## .
Bazali kosepelisa mokonzi na mabe na bango, mpe bazali kosepelisa bankumu na misala na bango ya bokosi. ## .
Bango nyonso bazali bato ya ekobo,  bazali lokola litumbu oyo mosali-mampa apelisi, oyo atiki kongalisa mɔtɔ ntango azali kobɛta pɔtɔpɔtɔ ya farini tii ekovimba. ## .
Na mokolo ya mokonzi na biso, bankumu babɛlaki —bayoki nkanda makasi mpo na vinyo.  Mokonzi asemboli lobɔkɔ na ye elongo na batyoli. ## .
Mpamba te bapelisi motema na bango na mposa lokola nde bapusi yango penepene na litumbu;  ezali kopela na kati na bango.  Butu mobimba, mosali-mampa na bango azali kolala; na ntɔngɔ, mɔtɔ makasi ekopela na litumbu. ## .
Bango nyonso bakómi mɔtɔ lokola litumbu, mpe ya solo bazali kolya basambisi na bango. Bakonzi na bango bakwei bango nyonso;  moko te kati na bango azali kobelela ngai. ## .
“Efraime amikɔtisi ye moko na bato ya bikólo mosusu.  Efraime akómi gato ya libungutulu oyo babaloli yango na mopanzi mosusu te. ## .
Bapaya balei nguya na ye,  mpe ye moko azali koyeba yango te.  Lisusu, nsuki mpɛmbɛ eteli na motó na ye, kasi ye moko azali koyeba yango te. ## .
Mpe lolendo ya Yisraele efundi ye,  mpe atako bongo bazongeli Yehova Nzambe na bango te,  baluki ye mpe te. ## .
Mpe Efraime azali lokola ebenga ya zobazoba,  oyo ezangi mayele.  Babeleli Ezipito;  bakei na Asiri. ## .
“Nzela nyonso oyo bakokende, nakotanda monyama na ngai likoló na bango.  Nakokitisa bango na nse lokola bakitisaka bikelamu oyo epumbwaka na likoló.  Nakopesa bango disiplini na kolanda likebisi oyo napesaki liyangani na bango. ## .
Mawa na bango,  mpo bakimi ngai!  Bápunza bango, mpo babuki mibeko na ngai! Mpe ngai nabandaki kosikola bango,  kasi bango bakoseli ngai mpenza makambo. ## .
Mpe babelelaki ngai te na motema na bango  mpo na kosɛnga lisalisi, atako bazalaki koganga na kolela na bambeto na bango. Bazalaki se kowayawaya mpo na mbuma na bango mpe mpo na vinyo na bango ya elɛngi;  bazalaki se kobalukela ngai. ## .
Bongo ngai napesaki disiplini;  nalendisaki mabɔkɔ na bango,  kasi bango bazalaki se kokana kosala ngai makambo mabe. ## .
Mpe bazongaki, kasi bazongelaki te eloko oyo etombwani;*  bakómaki lokola litimbo oyo nsinga na yango ebendani malamu te.  Bankumu na bango bakokwea na mopanga mpo na makaneli ya lolemo na bango.  Yango wana bakotyolama na mokili ya Ezipito. ## .
