“Na monɔkɔ na yo—tyá liseke!  Moto moko azali koyela ndako ya Yehova lokola mpongo,  mpo babuki kondimana na ngai,  mpe babuki mobeko na ngai. ## .
Bazali se kobelela ngai boye: ‘Ee Nzambe na biso, biso, Yisraele, toyebá yo.’ ## .
“Yisraele abwaki makambo ya malamu.  Tiká moto oyo azali monguna alandalanda ye. ## .
Bamityeli bakonzi,  kasi ezali mpo na ngai te. Batye bankumu, kasi ngai nayebaki yango te. Na palata na bango mpe na wolo na bango, bamisaleli bikeko,  mpo bálongolama. ## .
Ee Samaria, mwana na yo ya ngɔmbɛ abwakami.  Nkanda na ngai engaleli bango.  Kino ntango nini bakozala kaka na ngambo? ## .
Mpo yango eutaki mpenza na Yisraele.  Moto mpamba oyo ayebi malamu misala ya mabɔkɔ nde asalaki yango,  mpe yango ezali Nzambe te; mpo mwana ya ngɔmbɛ ya Samaria akokóma putulu mpamba. ## .
“Mpo bazali kokoba kolona mopɛpɛ, bakobuka ekumbaki.  Mbuma oyo etɛlɛmi naino ezali te.  Mwa molona moko te ya sika ekobimisa farini.  Ata soki mosusu ebimisi yango, bapaya nde bakolya yango. ## .
“Yisraele asengeli komɛlama.  Sikoyo, basengeli kozala na kati ya bikólo mosusu,  lokola mbɛki oyo moto moko te azali kosepela na yango. ## .
Mpamba te bango moko bamati epai ya Asiri,  lokola zɛbrɛ oyo efandi kaka yango moko.  Na Efraime, bafuti bandumba mbongo bázala bamakango. ## .
Lisusu, atako bazali kokoba kozwa bandumba oyo bango bafuti na bikólo mosusu,  nakosangisa bango sikoyo esika moko; mpe na ntango moke, bakozala na kati ya mpasi makasi  mpo na kilo ya mokonzi mpe bankumu. ## .
“Mpamba te Efraime abakisi bitumbelo ebele ebele mpo na kosala masumu.  Akómi na bitumbelo mpo na kosala masumu. ## .
Nabandaki kokomela ye ebele ya makambo ya mobeko na ngai;  kasi ataleli yango lokola eloko ayebi te. ## .
Bambeka oyo bazalaki kopesa ngai ezalaki nde misuni,  mpe bazalaki kolya eloko oyo Yehova ye moko asepelaki na yango te.  Sikoyo, akokanisa libunga na bango mpe akosɛnga bango bázongisa monɔkɔ mpo na masumu na bango.  Bakómaki kozonga na Ezipito. ## .
Mpe Yisraele abandaki kobosana Mokeli  na ye mpe akómaki kotonga batempelo;  mpe Yuda abakisi bingumba ebele ebele oyo ebatelami makasi.  Mpe nakotinda mpenza mɔtɔ na bingumba na ye mpe ekolya bandako milai ya kofanda ya engumba mokomoko.” ## .
