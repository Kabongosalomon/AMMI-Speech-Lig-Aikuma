Bongo Moize alongwaki na mokili patatalu oyo ekauká ya Moabe amataki na Ngomba Nebo,  na nsɔngɛ ya Pisga,  oyo etalani na Yeriko.  Mpe Yehova amonisaki ye mokili yango mobimba, Gileade tii na Dani, ## .
ná Nafatali mobimba ná mokili ya Efraime ná Manase ná mokili mobimba ya Yuda tii na mbu ya wɛsti, ## .
ná Negebe  mpe Etúká,  lobwaku ya patatalu ya Yeriko, engumba ya banzete ya mbila,  tii na Zoare. ## .
Mpe Yehova alobaki lisusu na ye ete: “Talá mokili oyo nalapaki ndai epai ya Abrahama, Yisaka mpe Yakobo ete: ‘Nakopesa yango momboto na yo.’  Namonisi yo yango na miso na yo moko, mpo okokatisa kuna te.” ## .
Nsima na yango, Moize mosaleli ya Yehova  akufaki kuna na mokili ya Moabe, na etinda ya Yehova. ## .
Mpe akundaki ye na lobwaku, na mokili ya Moabe oyo etalani na Bete-peore,  mpe moto moko te ayebi lilita na ye tii na mokolo ya lelo. ## .
Mpe Moize azalaki na mbula nkama moko na ntuku mibale (120) ntango akufaki.  Liso na ye elɛmbaki te,  mpe makasi na ye ya bomoi esilaki te. ## .
Mpe bana ya Yisraele balelaki Moize na mokili patatalu oyo ekauká ya Moabe mikolo ntuku misato (30).  Nsukansuka, mikolo ya kolela oyo balelaki Moize ekómaki na nsuka. ## .
Mpe Yosua mwana ya Nunu atondaki na elimo ya bwanya,  mpo Moize atyelaki ye lobɔkɔ;  mpe bana ya Yisraele babandaki koyokela ye mpe bazalaki kosala kaka ndenge Yehova apesaki Moize mitindo. ## .
Kasi mosakoli moko abimá naino te na Yisraele lokola Moize,  oyo Yehova ayebaki ye mpenza boye na elongi, ## .
na ndenge Yehova atindaki asala bilembo mpe makamwisi nyonso na mokili ya Ezipito epai ya Farao ná basaleli na ye nyonso mpe na mokili na ye mobimba, ## .
mpe na makambo oyo Moize asalaki na miso ya Yisraele mobimba na nguya nyonso ya lobɔkɔ na ye mpe na makambo minene nyonso ya nsɔmɔ. ## .
