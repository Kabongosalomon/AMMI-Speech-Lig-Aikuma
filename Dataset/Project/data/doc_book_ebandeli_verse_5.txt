Oyo ezali buku ya lisolo ya Adama. Na mokolo oyo Nzambe azalisaki Adama, asalaki ye azala lokola Nzambe. ## .
Azalisaki bango mobali ná mwasi.  Nsima na yango apambolaki bango mpe na mokolo oyo bazalisamaki,  apesaki bango nkombo Moto. ## .
Mpe Adama akómaki na mbula nkama moko na ntuku misato (130). Bongo abotaki mwana mobali oyo akokani na ye, na elilingi na ye, mpe apesaki ye nkombo Sete. ## .
Mpe mikolo ya Adama nsima ya kobota Sete ezalaki mbula nkama mwambe (800). Na ntango yango abotaki bana mibali mpe bana basi. ## .
Na bongo, mikolo nyonso oyo Adama aumelaki na bomoi ezalaki mbula nkama libwa na ntuku misato (930) mpe akufaki. ## .
Mpe Sete akómaki na mbula nkama moko na mitano (105). Bongo abotaki Enoshe. ## .
Mpe nsima ya kobota Enoshe, Sete aumelaki lisusu na bomoi mbula nkama mwambe na nsambo (807). Na ntango yango abotaki bana mibali ná bana basi. ## .
Na bongo, mikolo nyonso ya Sete ezalaki mbula nkama libwa na zomi na mibale (912) mpe akufaki. ## .
Mpe Enoshe akómaki na mbula ntuku libwa (90). Bongo abotaki Kenane. ## .
Mpe nsima ya kobota Kenane, Enoshe aumelaki lisusu na bomoi mbula nkama mwambe na zomi na mitano (815). Na ntango yango abotaki bana mibali ná bana basi. ## .
Na bongo, mikolo nyonso ya Enoshe ezalaki mbula nkama libwa na mitano (905) mpe akufaki. ## .
Mpe Kenane akómaki na mbula ntuku nsambo (70). Bongo abotaki Mahalalele. ## .
Mpe nsima ya kobota Mahalalele, Kenane aumelaki lisusu na bomoi mbula nkama mwambe na ntuku minei (840). Na ntango yango abotaki bana mibali mpe bana basi. ## .
Na bongo, mikolo nyonso ya Kenane ezalaki mbula nkama libwa na zomi (910) mpe akufaki. ## .
Mpe Mahalalele akómaki na mbula ntuku motoba na mitano (65). Bongo abotaki Yarede. ## .
Mpe nsima ya kobota Yarede, Mahalalele aumelaki lisusu na bomoi mbula nkama mwambe na ntuku misato (830). Na ntango yango abotaki bana mibali ná bana basi. ## .
Na bongo, mikolo nyonso ya Mahalalele ezalaki mbula nkama mwambe na ntuku libwa na mitano (895) mpe akufaki. ## .
Mpe Yarede akómaki na mbula nkama moko na ntuku motoba na mibale (162). Bongo abotaki Enoka. ## .
Mpe nsima ya kobota Enoka, Yarede aumelaki lisusu na bomoi mbula nkama mwambe (800). Na ntango yango abotaki bana mibali ná bana basi. ## .
Na bongo, mikolo nyonso ya Yarede ezalaki mbula nkama libwa na ntuku motoba na mibale (962) mpe akufaki. ## .
Mpe Enoka akómaki na mbula ntuku motoba na mitano (65). Bongo abotaki Metusela. ## .
Mpe nsima ya kobota Metusela, Enoka atambolaki elongo na Nzambe ya solo mbula nkama misato (300). Na ntango yango abotaki bana mibali ná bana basi. ## .
Na bongo, mikolo nyonso ya Enoka ezalaki mbula nkama misato na ntuku motoba na mitano (365). ## .
Mpe Enoka akobaki kotambola  elongo na Nzambe ya solo.  Na nsima azalaki lisusu te, mpo Nzambe akamataki ye. ## .
Mpe Metusela akómaki na mbula nkama moko na ntuku mwambe na nsambo (187). Bongo abotaki Lameke. ## .
Mpe nsima ya kobota Lameke, Metusela aumelaki lisusu na bomoi mbula nkama nsambo na ntuku mwambe na mibale (782). Na ntango yango abotaki bana mibali ná bana basi. ## .
Na bongo, mikolo nyonso ya Metusela ezalaki mbula nkama libwa na ntuku motoba na libwa (969) mpe akufaki. ## .
Mpe Lameke akómaki na mbula nkama moko na ntuku mwambe na mibale (182). Bongo abotaki mwana mobali. ## .
Mpe apesaki ye nkombo Noa,  mpe alobaki ete: “Ye akobɔndisa biso na mosala na biso mpe na mpasi ya mabɔkɔ na biso oyo euti na mabele oyo Yehova alakeli mabe.” ## .
Mpe nsima ya kobota Noa, Lameke aumelaki lisusu na bomoi mbula nkama mitano na ntuku libwa na mitano (595). Na ntango yango abotaki bana mibali ná bana basi. ## .
Na bongo, mikolo nyonso ya Lameke ezalaki mbula nkama nsambo na ntuku nsambo na nsambo (777) mpe akufaki. ## .
Mpe Noa akómaki na mbula nkama mitano (500). Nsima na yango, Noa abotaki Seme,  Kame  mpe Yafete. ## .
