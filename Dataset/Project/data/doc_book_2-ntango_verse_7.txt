Bongo ntango kaka Salomo asilisaki kobondela,  mɔtɔ eutaki na likoló  ekiti mpe ezikisaki likabo ya kotumba  mpe bambeka, mpe nkembo ya Yehova  etondaki na ndako yango. ## .
Mpe banganga-nzambe bakokaki te kokɔta na ndako ya Yehova  mpo nkembo ya Yehova etondaki na ndako ya Yehova. ## .
Mpe bana nyonso ya Yisraele bamonaki ntango mɔtɔ ekitaki mpe nkembo ya Yehova ezalaki likoló ya ndako, mpe na mbala moko, bafukamaki  bilongi na nse, na pavema, mpe bagumbamaki  mpe bapesaki Yehova matɔndi, “mpo azali malamu,  mpo motema boboto na ye ezali seko na seko.” ## .
Mpe mokonzi ná bato nyonso bapesaki mbeka liboso ya Yehova. ## .
Mpe Mokonzi Salomo apesaki mbeka: ngɔmbɛ nkóto ntuku mibale na mibale (22 000) mpe mpate nkóto nkama moko na ntuku mibale  (120 000). Bongo mokonzi ná bato nyonso bafungolaki  ndako ya Nzambe ya solo. ## .
Mpe banganga-nzambe  batɛlɛmaki na bisika na bango ya mosala, mpe Balevi  bazalaki na bibɛtɛlo ya nzembo  mpo na Yehova oyo mokonzi Davidi  asalaki mpo na kopesa Yehova matɔndi, “mpo motema boboto na ye ezali seko na seko,” ntango Davidi azalaki kopesa masanzoli na lobɔkɔ na bango; mpe banganga-nzambe bazalaki kobɛta bakelelo  makasi liboso na bango, wana Bayisraele nyonso batɛlɛmi. ## .
Bongo Salomo asantisaki  katikati ya lopango oyo ezalaki liboso ya ndako ya Yehova, mpamba te apesaki kuna makabo ya kotumba  mpe biteni ya mafuta ya bambeka ya boyokani, mpo etumbelo ya motako  oyo Salomo asalaki ekokaki te likabo ya kotumba mpe likabo ya mbuma  ná biteni ya mafuta. ## .
Mpe Salomo abandaki kosala fɛti  na ntango yango, mikolo nsambo, Yisraele mobimba mpe bazalaki elongo na ye,  lisangá moko monene mpenza ya bato  bauti banda na esika ya kokɔta na Hamate  tii na lobwaku ya mokɛli ya Ezipito. ## .
Kasi na mokolo ya mwambe basalaki liyangani monene,  mpamba te basalaki molulu ya bofungoli etumbelo mikolo nsambo mpe fɛti mikolo nsambo. ## .
Mpe na mokolo ya ntuku mibale na misato (23) ya sanza ya nsambo, atikaki bato bákende na bandako na bango, bazali kosepela  mpe koyoka esengo na motema mpo na bolamu  nyonso oyo Yehova asalelaki Davidi ná Salomo mpe bato na ye Yisraele. ## .
Bongo Salomo asilisaki ndako ya Yehova  mpe ndako ya mokonzi;  mpe na likambo nyonso oyo eyelaki Salomo na motema ete asala mpo na ndako ya Yehova mpe ndako na ye moko, alongaki. ## .
Sikoyo, Yehova abimelaki  Salomo na butu mpe alobaki na ye boye: “Nayoki libondeli na yo,  mpe namiponeli  esika oyo mpo ezala ndako ya mbeka. ## .
Ntango nakokanga likoló mpo mbula enɔka te  mpe ntango nakopesa makɔnkɔ mitindo elya mokili  mpe soki natindi maladi mabe na kati ya bato na ngai, ## .
mpe bato na ngai,  oyo babengami na nkombo na ngai  bamikitisi  mpe babondeli  mpe baluki elongi na ngai  mpe babongwani, batiki banzela na bango ya mabe,  ngai nakoyoka na likoló  mpe nakolimbisa lisumu na bango,  mpe nakobikisa mokili na bango. ## .
Sikoyo, miso  na ngai ekofungwama mpe matoi  na ngai ekotya likebi na libondeli oyo esalemi na esika oyo. ## .
Mpe sikoyo, naponi  mpe nasantisi ndako oyo mpo nkombo na ngai  ezala kuna mpo na ntango oyo etyami ndelo te,  mpe miso na ngai mpe motema na ngai ekozala mpenza kuna ntango nyonso. ## .
“Mpe soki otamboli liboso na ngai, ndenge tata na yo Davidi  atambolaki, mpe osali makambo nyonso oyo napesi yo mitindo,  mpe soki otosi malako  na ngai mpe bikateli na ngai ya lisambisi, ## .
ngai nakotya kiti ya bokonzi na yo,  kaka ndenge nasalaki kondimana ná tata na yo Davidi  ete: ‘Moto ya libota na yo akozanga te mpo na koyangela Yisraele.’ ## .
Kasi soki bino bopesi mokɔngɔ  mpe botiki mpenza mibeko  na ngai mpe mitindo  na ngai oyo natye liboso na bino, mpe bokei mpenza kosalela banzambe mosusu  mpe kogumbamela bango, ## .
ngai mpe nakopikola bango na mokili na ngai oyo napesá bango;  mpe ndako oyo nasantisi  mpo na nkombo na ngai, nakolongola yango liboso ya elongi na ngai,  mpe nakokómisa yango liloba ya lisese  mpe liloba ya kosɛka na kati ya bato nyonso ya bikólo. ## .
Mpo na ndako oyo ekómi mabondo ya bitiká,  moto nyonso oyo akoleka pene na yango akotikala monɔkɔ polele  mpe akoloba mpenza: ‘Mpo na nini Yehova asali mokili oyo mpe ndako oyo boye?’ ## .
Mpe bakoloba: ‘Mpo batikaki Yehova  Nzambe ya bankɔkɔ na bango oyo abimisaki bango na mokili ya Ezipito,  mpe bakómaki kokangama na banzambe mosusu  mpe kogumbamela bango mpe kosalela bango.  Yango wana amemeli bango mpasi oyo nyonso.’” ## .
