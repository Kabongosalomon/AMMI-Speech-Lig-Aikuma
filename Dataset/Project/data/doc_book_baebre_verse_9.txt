Yango wana, kondimana ya kala ezalaki na mibeko ya mosala mosantu  mpe esika mosantu na yango na mokili. ## .
Mpo batongaki eteni ya liboso ya hema  mpe na kati, ezalaki na etɛlɛmiselo ya miinda  ná mesa  ná mampa ya kolakisa;  mpe babengi yango “Esika Mosantu.” ## .
Kasi na nsima ya rido  ya mibale ezalaki na eteni ya hema oyo babengi “Esika oyo Eleki Bosantu.” ## .
Ezalaki na eloko ya kotumba mpaka ya malasi oyo esalemi na wolo  ná sanduku ya kondimana  oyo ezipamá mobimba na wolo,  oyo ezalaki na elokó ya wolo oyo ezalaki na mana  ná lingenda ya Arona oyo ebimisaki fololo  ná bitanda  ya kondimana na kati; ## .
kasi likoló na yango ezalaki na bakeruba  ya nkembo oyo elili na bango ezalaki kozipa ezipeli ya kozipa masumu.  Kasi oyo ezali te ntango ya kolobela likambo mokomoko ya biloko wana. ## .
Nsima ya kotonga biloko yango ndenge wana, banganga-nzambe bazalaki kokɔta na eteni ya liboso ya hema  yango ntango nyonso mpo na kosala misala mosantu; ## .
kasi na eteni ya mibale kaka nganga-nzambe monene ye moko nde azalaki kokɔta mbala moko na mbula,  azalaki kokɔta te soki azali na makila te,  oyo azalaki kopesa mpo na ye moko  mpe mpo na masumu oyo bato bazalaki kosala kozanga boyebi. ## .
Yango wana, elimo santu ezali komonisa polele ete nzela  ya kokɔta na esika mosantu emonanaki naino te na ntango oyo hema ya liboso ezalaki wana. ## .
Hema yango mpenza ezali ndakisa  mpo na ntango oyo etyamá oyo ekoki sikoyo,  mpe tii sikoyo makabo ná bambeka ezali kopesama.  Nzokande, yango ekoki te kopesa moto oyo azali kosala mosala mosantu lisosoli  ya pɛto mpenza, ## .
kasi etali kaka bilei,  masanga  ná batisimo ndenge na ndenge.  Yango ezalaki masɛngami ya mibeko oyo etali nzoto  mpe esɛngisamaki tii na ntango oyo etyamá mpo na kosembola makambo. ## .
Kasi ntango Kristo ayaki—nganga-nzambe monene  ya makambo malamu oyo esalemi—alekaki na hema ya monene koleka mpe ya kokoka koleka mpe oyo esalemi na mabɔkɔ te, elingi koloba, ezali te na kati ya biloko oyo Nzambe azalisá na mokili, ## .
akɔtaki, na makila  ya bantaba mpe ya bana-ngɔmbɛ ya mibali te, kasi nde na makila na ye moko,  mbala moko mpo na libela, akɔtaki na esika mosantu mpe azwelaki biso kosikolama ya seko. ## .
Mpo soki makila ya bantaba  mpe ya bangɔmbɛ-mibali  mpe putulu  ya mwana-ngɔmbɛ ya mwasi oyo emwangisami likoló ya bato oyo bakómi mbindo  ezali kosantisa tii kopɛtola nzoto, ## .
bongo makila  ya Kristo, oyo na nzela ya elimo moko ya seko amikabaki  epai ya Nzambe na litɔnɔ te, ekopɛtola  lisosoli na biso koleka te na misala oyo ezali kobota mbuma te  mpo tósalela Nzambe ya bomoi mosala mosantu? ## .
Yango wana azali moyokanisi  ya kondimana ya sika mpo baoyo babengami bázwa elaka ya libula ya seko;  mpo liwa na ye ezalaki mpo na kosikola bango na nzela ya lisiko  na makambo ya kobuka mibeko oyo esalemaki na kondimana ya kala. ## .
Mpo epai kondimana  ezali, moto oyo asali kondimana yango asengeli kokufa. ## .
Mpo kondimana endimamaka mpo na bambeka oyo ebomami, mpo endimamaka te ntango moto oyo asali yango azali na bomoi. ## .
Yango wana kondimana ya kala  mpe ebandaki te kozanga makila. ## .
Mpo ntango Moize ayebisaki bato nyonso mitindo nyonso na kolanda Mibeko,  azwaki makila ya bana-ngɔmbɛ ya mibali mpe ya bantaba ná mai ná lɛnɛ ya motane makasi ná nzete ya izope  mpe amwangiselaki yango buku wana ná bato nyonso, ## .
mpe alobaki ete: “Oyo ezali makila ya kondimana oyo Nzambe apesi bino mitindo bókokisa.” ## .
Amwangiselaki mpe hema  ná bambɛki nyonso ya mosala mpo na bolamu ya bato nyonso makila. ## .
Ɛɛ, biloko pene na nyonso epɛtolamaka na makila  na kolanda Mibeko, mpe soki makila esopami te  bolimbisi ezali te. ## .
Yango wana, esengelaki bandakisa  ya makambo oyo ezali na likoló epɛtolamaka na ndenge wana,  kasi makambo mpenza ya likoló epɛtolami na bambeka oyo eleki bambeka wana. ## .
Mpo Kristo akɔtaki, na esika mosantu oyo esalemi na mabɔkɔ te,  oyo ezali elilingi ya makambo ya solo,  kasi nde na likoló mpenza,  mpo amonana sikoyo liboso ya Nzambe mpenza mpo na biso. ## .
Ezali mpe te mpo amikabaka mbala na mbala, ndenge nganga-nzambe monene akɔtaka na esika mosantu  mbula na mbula  ná makila ya ye moko te. ## .
Soki bongo, mbɛlɛ amonaka mpasi mbala na mbala banda mokili ebandá.  Kasi sikoyo amonani  mbala moko  mpo na libela na bosukisi ya makambo ya ntango oyo  mpo na kolongola lisumu na mbeka na ye moko. ## .
Mpe lokola bato  bazelaka kokufa mbala moko mpo na libela, kasi na nsima na yango kosambisama, ## .
Kristo mpe akabamaki mbala moko  mpo na libela mpo na komema masumu ya bato mingi;  mpe mbala ya mibale  oyo akobima  ekozala te mpo na kolongola lisumu  mpe bato oyo bazali koluka ye na mposa makasi mpo na lobiko na bango bakomona ye. ## .
