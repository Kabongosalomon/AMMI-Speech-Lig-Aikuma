Sikoyo na makambo oyo tozali kolobela likanisi ya ntina mpenza yango oyo: Tozali na nganga-nzambe monene  ya ndenge wana, mpe afandi na lobɔkɔ ya mobali ya kiti ya bokonzi ya Bokonzi Monene na likoló, ## .
mosaleli mpo na bolamu ya bato nyonso na esika mosantu  mpe na hema ya solosolo, oyo Yehova  atongaki, kasi moto te. ## .
Mpo nganga-nzambe monene nyonso atyami mpo na kopesa makabo mpe bambeka;  yango wana, esengelaki ye mpe azala na likabo ya kopesa. ## .
Nzokande, soki azalaka na mabele, mbɛlɛ azali nganga-nzambe te,  mpo ezali na bato oyo bazali kopesa makabo na kolanda Mibeko, ## .
kasi bazali nde kosala mosala mosantu oyo ezali ndakisa  mpe elili  ya makambo oyo ezali na likoló; ndenge Moize, ntango alingaki kotonga hema  mobimba, azwaki etinda ya Nzambe  ete: Mpo alobi: “Kebá ete osala makambo nyonso na kolanda modɛlɛ oyo bamonisaki yo na ngomba.” ## .
Kasi sikoyo Yesu azwi mosala moko ya malamu koleka mpo na bolamu ya bato nyonso, yango wana azali mpe moyokanisi  ya kondimana moko ya malamu koleka,  oyo etyami na kolanda mibeko mpe esimbami na bilaka ya malamu koleka. ## .
Mpo soki kondimana wana ya liboso ezalaka na mbeba te, mbɛlɛ oyo ya mibale ezali na ntina te; ## .
mpo azali mpenza nde kopamela bato ntango azali koloba ete: “Yehova alobi ete: ‘Talá! Mikolo ezali koya mpe nakosala kondimana ya sika ná ndako ya Yisraele mpe ná ndako ya Yuda; ## .
ekozala te na kolanda kondimana  oyo nasalaki ná bankɔkɔ na bango na mokolo oyo nasimbaki lobɔkɔ na bango mpo na kobimisa bango na mokili ya Ezipito,  mpo batikalaki te na kati ya kondimana na ngai,  yango wana natikaki kobatela bango,’ Yehova alobi bongo.” ## .
“Yehova alobi ete: ‘Mpo talá kondimana oyo nakosala ná ndako ya Yisraele nsima ya mikolo yango. Nakotya mibeko na ngai na makanisi na bango, mpe nakokoma yango na mitema na bango.  Mpe nakokóma Nzambe na bango,  mpe bango bakokóma bato na ngai. ## .
“‘Mpe bakoteyana te moto na moto mwana-mboka lokola ye mpe moto na moto ndeko na ye ete: “Yebá Yehova!”  Mpo bango nyonso bakoyeba ngai,  kobanda na oyo aleki moke kino na oyo aleki monene na kati na bango. ## .
Mpo nakomonisa motema mawa na misala na bango ya kozanga boyengebene, mpe nakokanisa lisusu masumu  na bango te.’” ## .
Ntango alobi “kondimana ya sika” asilisi ngala ya oyo ya kala.  Nzokande eloko oyo esili ngala mpe enuni ekómi pene ya kolimwa. ## .
