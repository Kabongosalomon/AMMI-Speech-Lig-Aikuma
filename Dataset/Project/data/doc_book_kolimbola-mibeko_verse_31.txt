Na nsima, Moize akendaki mpe alobelaki Yisraele mobimba maloba oyo ## .
mpe alobaki na bango ete: “Ngai nazali na mbula nkama moko na ntuku mibale (120) lelo.  Nakopesama nzela lisusu te ya kobima mpe ya kokɔta,  mpo Yehova alobi na ngai ete: ‘Okokatisa Yordani oyo te.’ ## .
Yehova Nzambe na yo nde akokatisa liboso na yo.  Ye moko akosilisa bikólo oyo nyɛɛ liboso na yo, mpe osengeli kobengana yango.  Yosua nde akokatisa liboso na yo,  kaka ndenge Yehova alobi. ## .
Mpe Yehova akosala mpenza bango kaka ndenge asalaki Sihone  ná Oge,  bakonzi ya Baamore, mpe mokili na bango, ntango asilisaki bango nyɛɛ. ## .
Mpe Yehova asundolelaki bino bango,  mpe bosengeli kosala bango na kolanda mitindo nyonso oyo napesi bino. ## .
Bózala na mpiko mpe na makasi.  Bóbanga te mpe bózala na nsɔmɔ te liboso na bango,  mpamba te Yehova Nzambe na yo nde azali kotambola elongo na yo. Akosundola yo te mpe akotika yo soki moke te.” ## .
Mpe Moize abengaki Yosua mpe alobaki na ye na miso ya Yisraele mobimba ete: “Zalá na mpiko mpe na makasi,  mpamba te yo—okokɔtisa bato oyo na mokili oyo Yehova alapelaki bankɔkɔ na bango ndai ya kopesa bango, mpe yo nde okopesa bango yango libula. ## .
Mpe Yehova nde azali kotambola liboso na yo. Ye moko akokoba kozala elongo na yo.  Akosundola yo te mpe akotika yo soki moke te. Kobanga te mpe kozala na nsɔmɔ te.” ## .
Na nsima, Moize akomaki mobeko  oyo mpe apesaki yango banganga-nzambe bana ya Levi,  bamemi ya sanduku ya kondimana ya Yehova,  mpe mikóló nyonso ya Yisraele. ## .
Mpe Moize apesaki bango lisusu mitindo ete: “Na nsuka ya mbula nsambo nyonso, na ntango oyo etyamá ya mbula ya kotika kosɛnga nyongo,  na fɛti ya mwa bandako ya matiti, ## .
ntango Yisraele mobimba ekoya komona elongi ya Yehova  Nzambe na yo na esika oyo akopona,  okotánga mobeko oyo liboso ya Yisraele mobimba na matoi na bango. ## .
Yanganisá bato,  mibali, basi ná bana mike mpe mopaya oyo afandi na yo, oyo azali kofanda na kati ya baporte na yo, mpo báyoka mpe mpo báyekola,  mpo basengeli kobanga Yehova Nzambe  na bino mpe kokeba ete bákokisa maloba nyonso ya mobeko oyo. ## .
Mpe bana na bango oyo bayebaki te basengeli koyoka,  mpe basengeli koyekola kobanga Yehova Nzambe na bino mikolo nyonso oyo bokozala na bomoi na mabele epai bozali kokatisa Yordani mpo na kozwa yango.” ## .
Nsima na yango, Yehova alobaki na Moize ete: “Talá! Mikolo ebɛlɛmi mpo okufa.  Bengá Yosua, mpe bótɛlɛma na hema ya kokutana, mpo napesa ye mokumba.”  Bongo Moize ná Yosua bakendaki mpe batɛlɛmaki na hema ya kokutana. ## .
Bongo Yehova amonanaki na hema na kati ya likonzí ya lipata, mpe likonzí ya lipata ebandaki kotɛlɛma na monɔkɔ ya hema. ## .
Sikoyo Yehova alobaki na Moize ete: “Talá! Ozali kolala esika moko na bankɔkɔ na yo;  mpe bato oyo bakotɛlɛma  mpenza mpe bakosala pite na banzambe ya bapaya ya mokili epai bazali kokende,  na kati na bango, mpe bakobosana ngai  mpenza mpe bakobuka kondimana na ngai oyo nasalaki ná bango. ## .
Na yango, nkanda na ngai ekongalela mpenza bango na mokolo yango,  mpe nakosundola mpenza bango  mpe nakobombela bango elongi na ngai,  mpe bakokóma mpenza eloko ya kozikisa; mpe makama mingi mpe bampasi mingi esengeli kokwela bango,  mpe bakozanga te koloba na mokolo yango ete: ‘Makama oyo ekweli biso mpo Nzambe na biso azali na kati na biso te, boye te?’ ## .
Nde ngai, nakobomba mpenza elongi na ngai na mokolo yango mpo na mabe nyonso oyo bakosala, mpamba te bakobaluka epai ya banzambe mosusu. ## .
“Mpe sikoyo bókoma loyembo  oyo mpe teyá yango bana ya Yisraele.  Tyá yango na minɔkɔ na bango mpo loyembo oyo ezala motatoli na ngai liboso ya bana ya Yisraele. ## .
Mpo nakomema bango na mokili oyo nalapelaki bankɔkɔ na bango ndai,  mokili oyo etondi na miliki mpe na mafuta ya nzoi,  mpe bakolya  mpenza mpe bakotonda mpe bakokóma mafutamafuta  mpe bakobaluka epai ya banzambe  mosusu, mpe bakosalela mpenza bango mpe bakomemya ngai te mpe bakobuka kondimana na ngai. ## .
Mpe ekosalema mpenza boye: ntango makama mingi mpe bampasi mingi ekokwela bango,  loyembo oyo esengeli kozongisa maloba liboso na bango lokola motatoli, mpamba te monɔkɔ ya bana na bango esengeli kobosana yango te, mpo nayebi malamu mposa  oyo bazali kokolisa lelo liboso nakɔtisa bango na mokili oyo nalapelaki ndai.” ## .
Bongo Moize akomaki loyembo oyo na mokolo yango, mpo ateya yango bana ya Yisraele. ## .
Mpe apesaki Yosua mwana ya Nunu  mokumba mpe alobaki ete: “Zalá na mpiko mpe na makasi,  mpamba te yo—okokɔtisa bana ya Yisraele na mokili oyo nalapelaki bango ndai,  mpe ngai moko nakokoba kozala elongo na yo.” ## .
Mpe esalemaki boye: ntango kaka Moize asilisaki kokoma na buku maloba ya mobeko oyo tii na nsuka na yango, ## .
Moize abandaki kopesa Balevi, bamemi ya sanduku ya kondimana ya Yehova mitindo  ete: ## .
“Ntango bokozwa buku oyo ya mobeko,  bosengeli kotya yango pembeni ya sanduku  ya kondimana ya Yehova Nzambe na bino, mpe esengeli kozala wana lokola motatoli liboso na yo. ## .
Mpo ngai, nayebi malamu botomboki  na yo mpe motó makasi*  na yo. Soki awa nazali naino na bomoi elongo na bino lelo, bozali kotombokela Yehova,  ekozala boni nsima ya liwa na ngai! ## .
Bóyanganisela ngai mikóló nyonso ya mabota na bino mpe bakapita na bino,  mpo naloba na matoi na bango maloba oyo, mpe tiká nazwa likoló ná mabele lokola batatoli liboso na bango. ## .
Mpo nayebi malamu ete nsima ya liwa na ngai bokozanga te kobebisa makambo,  mpe bokopɛngwa mpenza na nzela oyo napesi bino mitindo; mpe likama  ekozanga te kokwela bino na nsuka ya mikolo, mpo bokosala oyo ezali mabe na miso ya Yehova mpo na kosilikisa ye na misala ya mabɔkɔ na bino.” ## .
Bongo Moize alobaki na matoi ya lisangá mobimba ya Yisraele maloba ya loyembo oyo tii na nsuka na yango: ## .
