Yango wana, lokola totángami bayengebene mpo na kondima,  tiká tózala na kimya  elongo na Nzambe na nzela ya Nkolo na biso Yesu Kristo, ## .
oyo na nzela na ye, na kondima mpe, tokoki kopusana pene na Nzambe  mpo na kozwa boboto monene wana oyo azali komonisela biso sikoyo; mpe tiká tósepela na elikya  oyo tozali na yango ya kozwa nkembo ya Nzambe. ## .
Mpe esuki kaka bongo te, kasi tósepela mpe ntango tozali na malɔzi,  mpo toyebi ete bolɔzi ebotaka ezaleli ya koyika mpiko; ## .
ezaleli ya koyika mpiko esalaka ete Nzambe andima moto;  kondimama yango ebotaka elikya, ## .
mpe elikya yango eyokisaka nsɔni te;  mpo bolingo ya Nzambe  etondi na mitema  na biso na nzela ya elimo santu,  oyo apesi biso. ## .
Mpo ya solo, ntango tozalaki naino na bolɛmbu,  na ntango oyo etyamá, Kristo akufelaki bato oyo batyolaka Nzambe. ## .
Mpo ezali mpasi mpenza moto akufela moyengebene;  kasi mbala mosusu, moto akoki ata kondima kokufela  moto malamu. ## .
Kasi Nzambe azali kolakisa biso bolingo  na ye na likambo oyo: ntango tozalaki naino basumuki, Kristo akufelaki biso. ## .
Yango wana, lokola sikoyo totángami bayengebene na nzela ya makila na ye,  tokobika mpenza na nkanda na nzela na ye. ## .
Mpo soki, ntango tozalaki banguna,  tozongisaki boyokani na Nzambe na nzela ya liwa ya Mwana na ye,  sikoyo lokola tozongisi boyokani, tokobika mpenza na bomoi na ye. ## .
Mpe esuki kaka bongo te, kasi tozali mpe kosepela na Nzambe na nzela ya Nkolo na biso Yesu Kristo, oyo azongisi biso sikoyo na boyokani. ## .
Yango wana, kaka ndenge lisumu ekɔtaki na mokili mpo na moto moko  mpe liwa  mpo na lisumu, ndenge moko mpe liwa epalangani epai ya bato nyonso mpo bango nyonso basalaki lisumu —. ## .
Mpo liboso Mibeko ezala lisumu ezalaki na mokili, kasi batángelaka moto lisumu te soki mibeko ezali te. ## .
Nzokande, liwa eyangelaki banda na Adama tii na Moize,  eyangelaki ata baoyo basalaki lisumu te lokola lisumu ya Adama ntango abukaki mobeko,  ye oyo akokani na moto oyo asengelaki koya. ## .
Kasi mbuma ya likabo ekeseni na oyo ya libunga. Mpo soki na libunga ya moto kaka moko bato mingi bakufaki, boboto monene ya Nzambe ná likabo na ye ya ofele, oyo epesamaki elongo na boboto monene na nzela ya moto kaka moko  Yesu Kristo, epesi bato mingi bolamu oyo ekokani na bolamu mosusu te. ## .
Lisusu, mbuma ya likabo yango ya ofele  ekeseni na makambo oyo esalemaki mpo na lisumu ya moto yango kaka moko.  Mpo lisambisi  oyo eyaki nsima ya libunga kaka moko wana ebimisaki etumbu,  kasi likabo oyo eyaki nsima ya mabunga ebele esalaki ete bato bátángama bayengebene. ## .
Mpo soki na libunga ya moto kaka moko  liwa eyangelaki  na nzela ya moto yango, baoyo bazali kozwa ebele ya boboto monene  mpe ya likabo ya ofele  ya boyengebene bakozala na bomoi mpe bakoyangela  mpenza na nzela ya moto kaka moko, Yesu Kristo. ## .
Yango wana, lokola mpo na libunga kaka moko, bato ya mitindo nyonso bakweisamaki,  ndenge moko mpe na likambo kaka moko ya kokómisa bato sembo,  bato ya ndenge nyonso  bátángami bayengebene mpo na bomoi. ## .
Mpo ndenge kozanga botosi ya moto kaka moko ekómisaki ebele  ya bato basumuki, ndenge mpe botosi  ya moto kaka moko ekokómisa bato mingi  bayengebene. ## .
Nzokande Mibeko  eyaki komibakisa mpo libunga ekóma mingi.  Kasi epai lisumu  ekómaki mingi, boboto monene  emonisamaki mingi lisusu koleka. ## .
Mpo na nini? Mpo, ndenge lisumu eyangelaki esika moko na liwa,  boboto monene  mpe eyangela na nzela ya boyengebene mpo na bomoi ya seko  na nzela ya Yesu Kristo Nkolo na biso. ## .
