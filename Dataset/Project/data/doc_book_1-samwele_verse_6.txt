Mpe sanduku  ya Yehova esalaki sanza nsambo na mokili ya Bafilistia. ## .
Bongo Bafilistia babengaki banganga-nzambe mpe basakoli ya makambo oyo ebombaná,  balobi: “Tokosala nini na sanduku ya Yehova? Bóyebisa biso soki tokotika yango ekende na esika na yango na eloko nini.” ## .
Na yango balobaki boye: “Soki bozongisi sanduku ya Nzambe ya Yisraele, bózongisa yango kozanga likabo te, mpamba te bosengeli kosala nyonso ete bózongisela ye likabo ya ngambo.  Bongo nde bokobika, mpe bokoyeba mpenza mpo na nini lobɔkɔ na ye ezalaki kolongwa likoló na bino te.” ## .
Bongo bango balobaki ete: “Likabo yango ya ngambo oyo tosengeli kozongisela ye ezali nini?” Mpe bango balobaki boye: “Na kolanda motángo ya bankolo ya lisangani  ya Bafilistia, bópesa misomba mitano ya wolo mpe bampoko mitano ya wolo, mpamba te mokomoko na bino mpe bankolo na bino ya lisangani bozali se na mpasi moko. ## .
Mpe bosengeli kosala bikeko ya misomba na bino mpe bikeko ya bampoko  na bino oyo ezali kobebisa mabele oyo, mpe bosengeli kopesa Nzambe ya Yisraele nkembo.  Mbala mosusu akolɛmbisa lobɔkɔ na ye mpe akolongola yango likoló na bino mpe likoló ya nzambe na bino mpe likoló ya mabele na bino. ## .
Kutu, mpo na nini bokoyeisa mitema na bino makasi ndenge Ezipito ná Farao bayeisaki mitema na bango makasi?  Ezali te kaka na ntango oyo Ye anyokolaki bango  nde batikaki bango bákende, mpe bakendaki? ## .
Sikoyo bósala pusu  ya sika mpe bókamata bangɔmbɛ mibale oyo ezali naino komɛlisa, oyo batyá naino ekanganeli  likoló na yango te, mpe bókangisa bangɔmbɛ yango na pusu wana, mpe bózongisa bana na yango na ndako, bálanda yango te. ## .
Mpe bosengeli kozwa sanduku ya Yehova mpe bokotya yango na pusu, bongo biloko ya wolo  oyo bokozongisa mpo ezala likabo ya ngambo,  bosengeli kotya yango na kɛsi moko pembeni na yango. Mpe bosengeli kotika yango ekende, mpe ekokende mpenza. ## .
Mpe bokotala: soki emati na nzela oyo ekei na teritware na yango, na Bete-shemeshe,  ye nde asali biso mabe monene oyo; kasi soki te, tokoyeba ete ezalaki lobɔkɔ na ye te nde esimbaki biso; ezalaki kaka likama  nde ekómelaki biso.” ## .
Mpe bato yango basalaki bongo. Na yango, bazwaki bangɔmbɛ mibale oyo ezalaki naino komɛlisa mpe bakangisaki yango na pusu, mpe bakangaki bana na yango na ndako. ## .
Na nsima, batyaki sanduku ya Yehova na pusu  yango, bakisa mpe kɛsi moko ná bampoko ya wolo, mpe bikeko ya misomba na bango. ## .
Mpe bangɔmbɛ yango ebandaki kokende kaka liboso, na nzela oyo ekei na Bete-shemeshe.  Elandaki kaka balabala yango ya monene, ezalaki se kolela nzelanzela, mpe ebalukaki na lobɔkɔ ya mobali to na lobɔkɔ ya mwasi te. Mpe na ntango wana nyonso, bankolo ya lisangani  ya Bafilistia bazalaki kotambola nsima na yango tii na ndelo ya Bete-shemeshe. ## .
Nzokande, bato ya Bete-shemeshe bazalaki kobuka blé  na lobwaku ya patatalu. Ntango batombolaki miso na bango mpe bamonaki Sanduku, basepelaki na komona yango. ## .
Mpe pusu yango ekɔtaki na elanga ya Yosua, moto ya Bete-shemeshe, mpe etɛlɛmaki wana, na esika libanga moko ya monene ezalaki. Bongo bapasolaki mabaya ya pusu yango, mpe bapesaki Yehova bangɔmbɛ  yango mpo ezala likabo ya kotumba. ## .
Mpe Balevi  bakitisaki sanduku ya Yehova mpe kɛsi oyo ezalaki na yango, esika biloko ya wolo ezalaki, mpe batyaki yango likoló ya libanga yango ya monene. Bongo, bato ya Bete-shemeshe  bapesaki makabo ya kotumba, mpe bakobaki kopesa Yehova bambeka na mokolo yango. ## .
Mpe bankolo mitano ya lisangani  ya Bafilistia bamonaki yango mpe basimbaki nzela, bazongaki na Ekrone, na mokolo yango. ## .
Mpe talá misomba ya wolo, oyo Bafilistia bazongiselaki Yehova lokola likabo ya ngambo:  mpo na Ashedode  moko, mpo na Gaza  moko, mpo na Ashekelone  moko, mpo na Gate  moko, mpo na Ekrone  moko. ## .
Mpe bampoko ya wolo ekokanaki na motángo ya bingumba nyonso ya Bafilistia, bingumba ya bankolo mitano ya lisangani, banda na bingumba oyo ebatelami makasi tii na bamboka ya zamba. ## .
e libanga yango ya monene, esika batyaki sanduku ya Yehova, ezali litatoli na kati ya elanga ya Yosua, moto ya Bete-shemeshe, tii na mokolo ya lelo. ## .
Bongo abomaki bato ya Bete-shemeshe,  mpamba te batalaki sanduku ya Yehova. Yango wana kati na bato, abomaki bato ntuku nsambo (70)—bato nkóto ntuku mitano (50 000)—mpe bato babandaki kolela, mpamba te Yehova abomaki bato na koboma moko monene. ## .
Lisusu, bato ya Bete-shemeshe balobaki boye: “Nani akotɛlɛma liboso ya Yehova, Nzambe mosantu  oyo, mpe akolongwa epai na biso, akende epai ya bato mosusu te?” ## .
Nsukansuka, batindaki bamemi-nsango epai ya bato oyo bafandi na Kiriate-yearime,  balobi: “Bafilistia bazongisi sanduku ya Yehova. Bókita. Bózwa yango, bómata na yango epai na bino.” ## .
