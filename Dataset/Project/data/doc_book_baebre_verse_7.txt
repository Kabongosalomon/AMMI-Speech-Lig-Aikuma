Mpo Melekisedeke yango, mokonzi ya Saleme, nganga-nzambe ya Nzambe Oyo-Aleki-Likoló,  oyo akutanaki na Abrahama ntango autaki koboma bakonzi mpe apambolaki ye ## .
mpe oyo Abrahama apesaki moko ya bandambo zomi ya biloko nyonso,  azali libosoliboso, soki babongoli, “Mokonzi ya Boyengebene,” mpe lisusu azali mpe mokonzi ya Saleme,  elingi koloba, “Mokonzi ya Kimya.” ## .
Lokola azali na tata te, na mama te, na molɔngɔ ya bankɔkɔ te, lokola mikolo na ye ezali na ebandeli te  mpe bomoi na ye na nsuka te, kasi akómi lokola Mwana ya Nzambe,  azali nganga-nzambe seko na seko. ## .
Yango wana bótala, azalaki moto monene mpenza! Mobali yango oyo Abrahama, mokonzi ya libota, apesaki moko ya bandambo zomi ya biloko ya kitoko mingi na biloko oyo azwaki na etumba. ## .
Ya solo, bana ya Levi  oyo bazali kozwa mosala na bango ya bonganga-nzambe bazwi mitindo ya kokɔngɔla epai ya bato  moko ya bandambo zomi  na kolanda Mibeko, elingi koloba, epai ya bandeko na bango, atako bautaki na bangei ya Abrahama; ## .
kasi moto oyo molɔngɔ ya bankɔkɔ  na ye eutaki na bango te azwaki moko ya bandambo zomi epai ya Abrahama  mpe apambolaki moto oyo azwaki bilaka. ## .
Nzokande ntembe ezali te: moto oyo azali moke apambolami na moto oyo aleki ye. ## .
Mpe bato oyo bazwaki liboso moko ya bandambo zomi  ezali bato oyo bakufaka, kasi oyo balobeli nsima ezali moto oyo batatweli ye ete azali na bomoi. ## .
Mpe, tiká nasalela elobeli oyo: na nzela ya Abrahama ata Levi oyo azwaka moko ya bandambo zomi afutaki moko ya bandambo zomi, ## .
mpo azalaki naino na bangei  ya nkɔkɔ na ye ntango Melekisedeke akutanaki na ye. ## .
Yango wana, soki ezaleli ya kokoka  eyaka mpenza na lisalisi ya bonganga-nzambe ya Balevi,  (mpo bonganga-nzambe wana eyaki nzela moko na Mibeko  oyo bapesaki bato mpe ezalaki likambo ya ntina mpenza,) mbɛlɛ ntina ezalaki lisusu  ete nganga-nzambe mosusu abima lokola Melekisedeke  mpe báloba ete azali lokola Arona? ## .
Mpo lokola bonganga-nzambe ezali kobongwana,  mibeko mpe esengeli kobongwana. ## .
Mpo moto oyo balobeli makambo oyo azali moto ya libota mosusu,  oyo moto na yango ata moko te asalá na etumbelo. ## .
Mpo eyebani polele mpenza ete Nkolo na biso autaki na Yuda,  libota oyo Moize alobelaki eloko moko te oyo etali banganga-nzambe. ## .
Mpe eyebani lisusu polele koleka ete, lokola Melekisedeke,  nganga-nzambe mosusu azali kobima, ## .
oyo akómi bongo, na kolanda te makambo oyo ekomami na kati ya mibeko oyo etali makambo oyo ezali na mabele,  kasi nde na kolanda nguya ya bomoi moko oyo ekoki te kobebisama, ## .
mpo ekomami boye: “Ozali nganga-nzambe libela na libela lokola Melekisedeke.” ## .
Yango wana, balongolaki mpenza mibeko ya liboso mpo ezalaki na makasi te  mpe ezalaki na litomba te. ## .
Mpo Mibeko ekómisaki ata eloko moko te eloko ya kokoka,  kasi koya ya elikya  moko oyo eleki malamu esalaki yango, oyo na nzela na yango tozali kopusana penepene na Nzambe. ## .
Lisusu, ndenge yango esalemaki na kolapa ndai, ## .
(mpo ezali na bato oyo bakómi banganga-nzambe na ndai te, kasi ezali na moto moko oyo akómi nganga-nzambe na ndai ya Moto oyo alobelaki ye ete: “Yehova alapi ndai  (mpe akoyoka mawa te) ete: ‘Ozali nganga-nzambe libela na libela,’”) ## .
ndenge yango mpe Yesu akómi moto oyo apesami ndanga ya kondimana oyo eleki malamu. ## .
Lisusu, mingi basengelaki kokóma banganga-nzambe nsima ya bamosusu  mpo liwa  ezalaki kopesa bango nzela te ya kokoba kozala bongo, ## .
kasi ye lokola azali na bomoi libela na libela  azali na bakitani te na bonganga-nzambe na ye. ## .
Bongo akoki mpe kobikisa mpenza bato oyo bazali kopusana epai ya Nzambe na nzela na ye, mpo azali ntango nyonso na bomoi mpo na kolobela bango. ## .
Mpo nganga-nzambe monene ya ndenge wana ezali mpenza oyo abongi na biso,  moto ya sembo,  oyo azali na mabe te,  na mbindo te,  akabwani na basumuki,  mpe atombwami koleka likoló. ## .
Azali na ntina te ya kopesa bambeka mokolo na mokolo,  lokola banganga-nzambe minene wana basalaka, libosoliboso mpo na masumu na ye moko  mpe na nsima mpo na oyo ya bato:  (mpo asalaki yango mbala moko  mpo na libela ntango amikabaki; ) ## .
mpo Mibeko ezali kotya bato ya bolɛmbu  banganga-nzambe minene,  kasi liloba ya ndai  oyo eyaki nsima ya Mibeko ezali kotya nde Mwana moko, oyo akómisami moto oyo akoki na nyonso  libela na libela. ## .
