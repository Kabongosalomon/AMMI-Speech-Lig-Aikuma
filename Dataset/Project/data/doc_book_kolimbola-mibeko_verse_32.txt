Na yango, Moize ayaki mpe alobaki maloba nyonso ya loyembo oyo na matoi ya bato,  ye ná Hoshea mwana ya Nunu. ## .
Ntango Moize asilisaki koloba na Yisraele mobimba maloba oyo nyonso, ## .
alobaki na bango lisusu ete: “Bótya mitema na bino na maloba nyonso oyo nazali koloba mpo na kokebisa bino lelo,  mpo bópesa bana na bino mitindo mpo bákeba ete básalela maloba nyonso ya mobeko oyo. ## .
Mpo liloba oyo ezangi ntina te mpo na bino,  kasi ezali nde bomoi  na bino, mpe na nzela ya liloba oyo, bokoki koyeisa mikolo na bino mingi na mabele oyo bozali kokatisa Yordani mpo na kozwa yango.” ## .
Mpe Yehova alobaki na Moize kaka na mokolo yango ete: ## .
“Matá na ngomba oyo ya Abarime,  Ngomba Nebo,  oyo ezali na mokili ya Moabe, oyo etalani na Yeriko, mpe talá mokili ya Kanana, oyo nazali kopesa bana ya Yisraele libula. ## .
Mpe kufá na ngomba oyo ozali komata, mpe yanganisamá na bato na yo,  kaka ndenge Arona ndeko na yo akufaki na Ngomba Hore  mpe ayanganisamaki na bato na ye; ## .
mpo bozangaki kokokisa mokumba na bino epai na ngai  na katikati ya bana ya Yisraele na mai ya Meriba  ya Kadeshe na esobe ya Zine; mpo bino bosantisaki ngai te na kati ya bana ya Yisraele. ## .
Mpo okomona mokili yango na mosika, kasi okokɔta kuna te, na mokili oyo nazali kopesa bana ya Yisraele.” ## .
