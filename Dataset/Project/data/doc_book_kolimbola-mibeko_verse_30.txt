“Mpe ekosalema mpenza boye: ntango maloba oyo nyonso ekokómela yo, lipamboli  mpe elakeli mabe,  oyo natye liboso na yo, mpe nsima ya kokanisa lisusu yango na motema  na yo na kati ya bikólo nyonso epai Yehova Nzambe na yo akopalanganisa yo, ## .
mpe nsima ya kozongela Yehova Nzambe  na yo mpe ya koyoka mongongo na ye na kolanda mitindo nyonso oyo nazali kopesa yo lelo, yo ná bana na yo, na motema na yo mobimba mpe na molimo na yo mobimba, ## .
Yehova Nzambe na yo mpe akozongisa bato na yo oyo bakangami  mpe akoyokela yo mawa  mpe akoyanganisa yo lisusu longwa na bato ya bikólo nyonso epai Yehova Nzambe na yo apalanganisá yo. ## .
Soki bato na yo oyo bapalanganaki bazali epai likoló esuki, longwa kuna Yehova Nzambe na yo akoyanganisa yo mpe longwa kuna akozwa yo. ## .
Yehova Nzambe na yo akokɔtisa mpenza yo na mokili oyo batata na yo bazwaki, mpe okozwa mpenza yango; mpe akosalela yo mpenza bolamu mpe akokómisa yo mingi koleka batata na yo. ## .
Mpe Yehova Nzambe na yo akokata mpenza motema na yo ngenga  mpe motema ya bana na yo,  mpo olinga Yehova Nzambe na yo na motema na yo mobimba mpe na molimo na yo mobimba mpo na bolamu ya bomoi na yo. ## .
Mpe Yehova Nzambe na yo akotisela mpenza banguna na yo mpe baoyo bazali koyina yo, oyo banyokoli yo, bandai oyo nyonso. ## .
“Kasi yo, okozonga mpe okoyoka mpenza mongongo ya Yehova mpe okosalela mitindo na ye nyonso oyo nazali kopesa yo lelo. ## .
Mpe Yehova Nzambe na yo akosala ete, na mosala nyonso ya lobɔkɔ na yo, ozala na mingi koleka oyo esengeli,  na mbuma ya libumu na yo mpe na bana ya banyama na yo ya mboka  mpe na mbuma ya mabele na yo,  mpe yango ekopesa bozwi;  mpamba te Yehova akosepela na yo mpe akosalela yo bolamu, kaka ndenge asepelaki na bankɔkɔ na yo; ## .
mpo okoyoka mongongo ya Yehova Nzambe na yo mpo obatela mitindo na ye mpe mibeko na ye oyo ekomami na buku oyo ya mobeko,  mpamba te okozongela Yehova Nzambe na yo na motema na yo mobimba mpe na molimo na yo mobimba. ## .
“Mpo mitindo oyo nazali kopesa yo lelo eleki makasi te mpo na yo, mpe ezali mosika te. ## .
Ezali na likoló te, mpo oloba ete: ‘Nani akomata mpo na biso na likoló mpe kozwela biso yango, mpo ayokisa biso yango mpo tósalela yango?’ ## .
Mpe ezali na ngámbo mosusu ya mbu te, mpo oloba ete: ‘Nani akokatisela biso na ngámbo mosusu ya mbu mpe kozwela biso yango, mpo ayokisa biso yango mpo tósalela yango?’ ## .
Mpo liloba ezali mpenza pene na yo, na monɔkɔ na yo mpenza mpe na motema na yo mpenza,  mpo osalela yango. ## .
“Talá, natye mpenza liboso na yo lelo bomoi ná malamu, mpe liwa ná mabe. ## .
Soki okoyoka mitindo ya Yehova Nzambe na yo, oyo nazali kopesa yo lelo, elingi koloba olinga Yehova Nzambe  na yo, otambola na banzela na ye mpe obatela mitindo  na ye mpe mibeko na ye mpe bikateli na ye ya lisambisi,  okozanga te kotikala na bomoi  mpe kokóma mingi, mpe Yehova Nzambe na yo akopambola yo mpenza na mokili oyo ozali kokende kozwa. ## .
“Kasi soki motema na yo epɛngwi mpe oyoki te,  mpe olengolami mpenza mpe ogumbameli banzambe mosusu mpe osaleli bango, ## .
nazali mpenza koyebisa bino lelo ete bokokufa solo.  Bokoyeisa mikolo na bino mingi te na mabele oyo ozali kokatisa Yordani mpo na kozwa. ## .
Nazali mpenza kozwa likoló ná mabele batatoli liboso na bino lelo,  ete natye bomoi ná liwa liboso na yo,  lipamboli  ná elakeli mabe;  mpe osengeli kopona bomoi mpo otikala na bomoi,  yo ná bana na yo, ## .
na kolingáká Yehova Nzambe  na yo, koyokáká mongongo na ye mpe kokangamáká na ye;  mpo azali bomoi mpe bolai ya mikolo na yo,  mpo ofanda na mabele oyo Yehova Nzambe alapaki ndai epai ya bankɔkɔ na yo Abrahama, Yisaka mpe Yakobo ete akopesa bango.” ## .
