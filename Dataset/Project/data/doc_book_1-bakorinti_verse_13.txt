Soki nazali koloba na minɔkɔ  ya bato mpe ya baanzelu kasi nazali na bolingo te, nakómi eteni ya ebende ya bronzɛ oyo ezali kolela to sɛmbalɛ  oyo ezali kobɛta. ## .
Mpe soki nazali na likabo ya bisakweli  mpe nayebi basekele mosantu  nyonso mpe nazali na boyebi  nyonso, mpe soki nazali na kondima monene oyo ekoki ata kolongola bangomba mpe kotya yango epai mosusu,  kasi nazali na bolingo te, nazali mpamba. ## .
Mpe soki napesi biloko na ngai nyonso mpo na koleisa bamosusu,  mpe soki nakabi nzoto na ngai,  mpo namikumisa, kasi nazali na bolingo te,  nazali kozwa litomba ata moke te. ## .
Bolingo  ezali na motema molai  mpe na boboto.  Bolingo ezali na zuwa te,  emikumisaka te,  emivimbisaka na lolendo te, ## .
esalaka makambo ya nsɔni te,  elukaka matomba na yango moko te,  esilikaka te.  Ebombaka mabe na motema te. ## .
Esepelaka na makambo ya kozanga boyengebene te,  kasi esepelaka nde na solo. ## .
Ekangaka motema na makambo nyonso,  endimaka makambo nyonso,  elikyaka makambo nyonso,  mpe eyikaka mpiko na makambo nyonso. ## .
Bolingo esilaka soki moke te.  Kasi ezala makabo ya bisakweli, ekolongolama; ezala minɔkɔ, ekosuka; ezala boyebi, ekolongolama. ## .
Mpo tozali na boyebi ya ndambo  mpe tosakolaka kaka na ndambo; ## .
kasi ntango eloko ya mobimba ekoya,  oyo ya ndambo ekolongolama. ## .
Ntango nazalaki mwana moke, nazalaki koloba lokola mwana moke, kokanisa lokola mwana moke, kotalela makambo lokola mwana moke; kasi sikoyo lokola nakómi mobali,  nalongoli bizaleli ya mwana moke. ## .
Mpo sikoyo tozali komona bandelo molilimolili na talatala ya ebende,  kasi na ntango yango, ekozala na kotalana mpenza boye na miso.  Sikoyo nayebi kaka ndambo, kasi na ntango yango nakoyeba malamumalamu lokola ngai mpe nayebani malamumalamu. ## .
Nzokande, sikoyo kondima, elikya mpe bolingo ezali, yango misato; kasi oyo eleki na kati na yango ezali bolingo. ## .
