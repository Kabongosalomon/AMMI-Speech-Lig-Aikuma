“Ntango Yisraele azalaki mwana mobali ya moke nalingaki ye,  mpe nabengaki mwana na ngai alongwa na Ezipito. ## .
“Babengaki bango.  Kasi bango bazalaki kokima se kokima liboso na bango.  Bakómaki kopesa bikeko ya Baala mbeka,  mpe babandaki kobimisela bikeko oyo eyemami milinga ya mbeka. ## .
Kasi ngai nalakisaki Efraime kotambola,  nazwaki bango na mabɔkɔ na ngai;  kasi bandimaki te ete nabikisaki bango. ## .
Nazalaki kobenda bango na bansinga ya moto ya mabele, na bansinga ya bolingo,  bongo nakómaki na miso na bango lokola baoyo bazali kotombola ekanganeli na mbanga na bango,  mpe na boboto, namemelaki mokomoko biloko ya kolya. ## .
Akozonga na mokili ya Ezipito te, kasi Asiri akozala mokonzi na ye,  mpo baboyaki kozonga. ## .
Mpe mopanga ekobalukabaluka na bingumba na ye  mpe ekosukisa bikangiseli na ye mpe ekolya bango  mpo na mikano na bango. ## .
Mpe bato na ngai balingi se kozanga bosembo epai na ngai.  Mpe bazali kobenga bango na likoló;* ata moto moko te azali kotɛlɛma. ## .
“Ee Efraime,  nasundola yo ndenge nini? Ee Yisraele, nakaba yo ndenge nini?  Nakómisa yo lokola Adema  ndenge nini? Natya yo lokola Zeboyime  ndenge nini? Motema na ngai ebongwani;  na ntango yango mpe, motema mawa na ngai engali. ## .
Nakobimisa nkanda na ngai ya kongala te.  Nakobebisa lisusu Efraime te,  mpo ngai nazali Nzambe,  nazali moto te, Mosantu epai na yo;  mpe nakoya na nkanda te. ## .
Bakotambola na nsima ya Yehova.  Ye akoganga lokola nkɔsi;  mpamba te akoganga,  mpe bana bakouta na wɛsti  na kolɛnga. ## .
Bakouta na Ezipito  na kolɛnga lokola ndɛkɛ, mpe bakouta na mokili ya Asiri  lokola ebenga; mpe ya solo, nakofandisa bango na bandako na bango,” yango nde liloba ya Yehova. ## .
“Efraime azingi ngai na lokuta  mpe ndako ya Yisraele, na bokosi. Kasi Yuda azali naino kotambola elongo na Nzambe,  mpe Oyo Aleki Bosantu azali kotyela ye motema.” ## .
