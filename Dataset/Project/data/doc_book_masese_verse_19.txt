Moto oyo akelelá, oyo azali kotambola na kozanga mbeba, azali malamu  koleka ye oyo azali na mbɛbu ya maloba mbilingambilinga, mpe ye oyo azali zoba. ## .
Lisusu, ezali malamu te ete molimo ezanga boyebi,  mpe ye oyo azali kosala mbangumbangu na makolo na ye azali kosala lisumu. ## .
Bozoba ya moto ya mabele nde ebulunganisaka nzela na ye,  bongo motema na ye ekómaka kosilikela Yehova. ## .
Bomɛngo nde ebakisaka baninga mingi,  kasi ye oyo azangá akabwanaka na moninga na ye. ## .
Motatoli ya lokuta akozanga etumbu te,  mpe ye oyo asopasopaka makambo ya lokuta akobika te. ## .
Bato mingi bakitisaka moto ya lokumu motema,  mpe moto nyonso azalaka moninga ya moto oyo apesaka makabo. ## .
Bandeko ya moto oyo akelelá bango nyonso bayini ye.  Baninga na ye mpenza bakimi ye kutu mosika koleka!  Azali kolandalanda bango na makambo ya koloba; bango bazali te. ## .
Ye oyo azali kozwa motema  azali kolinga molimo na ye moko. Ye oyo azali kobatela bososoli akozwa bolamu. ## .
Motatoli ya lokuta akozanga etumbu te,  mpe ye oyo asopasopaka makambo ya lokuta akokufa. ## .
Bomɛngo ebongi na zoba te.  Ekozala kutu boni soki mosaleli ayangeli bankumu! ## .
Mayele ya kososola oyo moto azali na yango ekitisaka mpenza nkanda na ye,  mpe kitoko na ye ezali ete alimbisaka likambo oyo ebuki mibeko. ## .
Nkɛlɛ ya mokonzi ezali konguluma lokola oyo ya mwana-nkɔsi oyo nkingo etondi na nsuki,  kasi soki asepeli na moto ezali lokola mamwɛ likoló ya milona. ## .
Mwana ya zoba nde mikakatano mpo na tata na ye,  mpe kowelana ya mwasi ezali lokola nsamba oyo ezali kotanga, oyo ezali kobengana yo. ## .
Libula oyo eutaka na batata nde ndako ná bomɛngo,  kasi mwasi ya mayele autaka na Yehova. ## .
Gɔigɔi epesaka mpɔngi makasi,  mpe molimo ya gɔigɔi ekufaka nzala. ## .
Ye oyo abatelaka mitindo azali kobatela molimo na ye;  ye oyo azali kotyola banzela na ye akobomama. ## .
Ye oyo amoniselaka moto oyo azangá boboto azali kodefisa Yehova,  mpe Ye akozongisela ye ndenge na ye wana ya kosala. ## .
Pesá mwana na yo etumbu wana elikya ezali naino;  mpe molimo na yo elinga liwa na ye te. ## .
Ye oyo azalaka na nkɛlɛ makasi akofuta lomande;  mpo soki obikisi ye, okozongela kosala yango mbala na mbala. ## .
Yoká toli mpe ndimá disiplini,  mpo ozala na bwanya na bomoi na yo na mikolo oyo ezali koya. ## .
Myango ebele ezalaka na motema ya moto,  kasi mokano ya Yehova nde ekotɛlɛma. ## .
Eloko ya kitoko epai ya moto ya mabele ezali motema boboto na ye;  mpe moto oyo akelelá azali malamu koleka moto ya lokuta. ## .
Kobanga Yehova ememaka na bomoi,  mpe moto akolala na butu atondi;  mabe ekoyela moto te. ## .
Moto ya gɔigɔi akɔtisi lobɔkɔ na ye na kibakuli ya fɛti;  azali kokoka kozongisa yango ata na monɔkɔ na ye te. ## .
Osengeli kobɛta mosɛki,  mpo moto oyo azangi mayele akóma ekɛngɛ;  mpe esengeli kopamela moto ya mayele, mpo asosola boyebi. ## .
Ye oyo azali komonisa tata mpasi mpe azali kobengana mama  azali mwana oyo azali kosala makambo ya nsɔni mpe ya kosambwa. ## .
Mwana na ngai, tiká koyoka disiplini mpe ekozala mpo na yo kopɛngwa na maloba ya boyebi. ## .
Motatoli ya mpamba atyolaka bosembo,  mpe monɔkɔ ya bato mabe emɛlaka makambo oyo eyokisaka mpasi. ## .
Bitumbu ebongisami mpenza mpo na basɛki,  mpe kobɛtama mpo na mokɔngɔ ya bazoba. ## .
