“Talá! Nazali kotinda mo-memi-nsango na ngai,  mpe akobongisa mpenza nzela liboso na ngai.  Mpe Nkolo ya solosolo  oyo bino bozali koluka akoya pwasa na tempelo na Ye  ná momemi-nsango  ya kondimana  oyo bino bozali kosepela na ye.  Talá! Ye akoya mpenza,” Yehova ya mampinga alobi bongo. ## .
“Kasi nani akokoka na mokolo ya koya na ye,  mpe nani akotɛlɛma ntango ye akomonana?  Mpo ye akozala lokola mɔtɔ ya monyangwisi-bibende  mpe lokola sabuni  ya basukoli-bilamba. ## .
Mpe ye akofanda mpenza lokola moto oyo anyangwisaka mpe apɛtolaka palata  mpe akopɛtola bana ya Levi;  mpe akokómisa bango pɛɛ lokola wolo  mpe lokola palata, mpe bakokóma mpenza na miso ya Yehova bato oyo bazali kopesa likabo  na boyengebene. ## .
Mpe Yehova akosepela mpenza na likabo ya Yuda mpe ya Yerusaleme,  lokola na mikolo ya kala mpe lokola na bambula ya kalakala. ## .
“Mpe nakobɛlɛma epai na bino mpo na kosambisa,  mpe nakokóma moto oyo azali kotatola na lombangu  mpo na kotɛmɛla banganga-nkisi,  mpe bato ya ekobo,  mpe baoyo balapaka ndai ya lokuta,  mpe baoyo babubaka mosali na lifuti ya mosala na ye,  baoyo babubaka mwasi oyo mobali akufá  mpe mwana mobali oyo tata akufá,  mpe baoyo bazali koboya moto oyo afandi mopaya,  mpe bazali kobanga ngai te,”  Yehova ya mampinga alobi bongo. ## .
“Mpo ngai nazali Yehova; nabongwani te.  Mpe bino bozali bana ya Yakobo; bosili te. ## .
Banda na mikolo ya bankɔkɔ na bino botikaki malako na ngai mpe bobatelaki yango te.  Bózongela ngai, mpe ngai nakozongela bino,”  Yehova ya mampinga alobi bongo. ## .
e bino bolobi ete: “Tokozonga ndenge nini?” ## .
“Moto ya mabele akoyiba nde Nzambe? Kasi bino bozali koyiba ngai.” ## .
e bino bolobi ete: “Toyibi yo ndenge nini?” ## .
a moko ya bandambo zomi ya biloko mpe na makabo. ## .
Bozali kolakela ngai mabe na elakeli mabe,  mpe bozali koyiba ngai—ɛɛ ekólo oyo mobimba. ## .
Bóya na moko ya bandambo zomi ya biloko nyonso  na ndako ya kobomba biloko, mpo bilei ezala na ndako na ngai;  mpe nabondeli bino, bómeka ngai na likambo oyo,”  Yehova ya mampinga alobi bongo, “bómona soki nakofungwela bino baporte ya mai ya likoló  te mpe soki nakosopela bino lipamboli te kino bosɛnga ekozala lisusu te.” ## .
“Mpe nakopamela mpo na bino eloko oyo elyaka,  mpe yango ekobebisela bino mbuma ya mabele te, mpe nzete ya vinyo ekozanga te kobotela bino mbuma na elanga,”  Yehova ya mampinga alobi bongo. ## .
“Mpe bikólo nyonso ekotánga bino bato ya esengo,  mpo bino mpenza bokokóma mokili moko ya kosepelisa,”  Yehova ya mampinga alobi bongo. ## .
“Maloba na bino mpo na kotɛmɛla ngai ezalaki makasi,”  Yehova alobi bongo. ## .
e bino bolobi ete: “Makambo nini tolobanaki mpo na kotɛmɛla yo?” ## .
“Bino bolobi ete: ‘Kosalela Nzambe ezali na ntina te.  Kokokisa mokumba na ye, mpe kotambola mawamawa mpo na Yehova ya mampinga ezali na litomba nini? ## .
Mpe sikoyo tozali kotánga bato ya lofundo ete bazali bato ya esengo.  Mpe bato oyo basalaka makambo mabe bapikami.  Lisusu, bamekimeki Nzambe mpe bazali se kolonga.’” ## .
Na ntango yango baoyo babangaka Yehova  balobanaki, moto na moto na moninga na ye, mpe Yehova azalaki kotya likebi mpe koyoka.  Mpe buku ya kokanisama ebandaki kokomama liboso na ye  mpo na baoyo babangaka Yehova mpe mpo na baoyo bakanisaka nkombo na ye. ## .
“Mpe bango bakokóma mpenza bato na ngai,”  Yehova ya mampinga alobi bongo, “na mokolo oyo nakobimisa eloko ya ngai moko.  Mpe nakomonisela bango motema mawa, ndenge moto amoniselaka mwana na ye oyo azali kosalela ye motema mawa. ## .
Mpe ya solo, bokomona lisusu bokeseni kati na moyengebene ná moto mabe,  kati na moto oyo asalelaka Nzambe ná moto oyo asaleli ye te.” ## .
