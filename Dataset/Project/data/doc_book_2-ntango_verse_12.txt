Mpe esalemaki boye: ntango kaka bokonzi ya Rehoboame epikamaki makasi  mpe ntango kaka akómaki makasi, atikaki mobeko ya Yehova,  ye ná Yisraele mobimba  elongo na ye. ## .
Mpe esalemaki boye: na mbula ya mitano ya Mokonzi Rehoboame,  Shishake  mokonzi ya Ezipito amataki kobundisa Yerusaleme, (mpo bazangaki bosembo epai ya Yehova,) ## .
ná makalo  nkóto moko na nkama mibale (1 200) mpe basoda nkóto ntuku motoba (60 000) oyo batambolaka na mpunda; mpe bato oyo babimaki elongo na ye na Ezipito bakokaki kotángama te —bato ya Libi,  Basukiyime mpe bato ya Etiopi. ## .
Mpe azwaki bingumba ya Yuda oyo ebatelami makasi  mpe nsukansuka akómaki kino na Yerusaleme. ## .
Bongo mosakoli Shemaya  ayaki epai ya Rehoboame mpe bankumu ya Yuda oyo bayanganaki na Yerusaleme mpo na Shishake, mpe alobaki na bango boye: “Talá oyo Yehova alobi: ‘Bino botiki ngai,  ngai mpe natiki bino  na lobɔkɔ ya Shishake.’” ## .
Na yango, bankumu ya Yisraele mpe mokonzi bamikitisaki  mpe balobaki boye: “Yehova azali sembo.” ## .
Mpe ntango Yehova amonaki  ete bamikitisi, liloba ya Yehova eyelaki Shemaya  ete: “Bamikitisi.  Nakobebisa bango te, mpe mosika te, nakobikisa bango, mpe nkanda na ngai makasi ekosopana na Yerusaleme na lobɔkɔ ya Shishake te. ## .
Kasi bakokóma basaleli na ye,  mpo báyeba bokeseni kati na kosalela ngai  ná kosalela makonzi ya mikili.” ## .
Bongo Shishake  mokonzi ya Ezipito amataki kobundisa Yerusaleme mpe azwaki biloko ya motuya ya ndako ya Yehova  mpe biloko ya motuya ya ndako ya mokonzi.  Azwaki eloko nyonso; mpe azwaki banguba ya wolo oyo Salomo asalaki. ## .
Na yango, Mokonzi Rehoboame asalaki na esika na yango banguba ya motako, mpe apesaki yango na mabɔkɔ ya bakonzi ya bapoti-mbangu,  bakɛngɛli  ya monɔkɔ ya ndako ya mokonzi. ## .
Mpe ezalaki kosalema boye: ntango nyonso oyo mokonzi azalaki koya na ndako ya Yehova, bapoti-mbangu bazalaki kokɔta mpe komema yango mpe bazalaki kozongisa yango na mwa ndako ya bapoti-mbangu. ## .
Mpe lokola amikitisaki, nkanda ya Yehova elongwaki epai na ye,  mpe atikaki likanisi ya kosilisa bango nyɛɛ.  Longola yango, amonaki mpe mwa makambo ya malamu na Yuda. ## .
Mpe Mokonzi Rehoboame akobaki koyeisa ebonga na ye makasi na Yerusaleme mpe akobaki koyangela; mpo Rehoboame  azalaki na mbula ntuku minei na moko (41) ntango abandaki koyangela, mpe ayangelaki mbula zomi na nsambo na Yerusaleme, engumba  oyo Yehova aponá kati na mabota nyonso ya Yisraele mpo na kotya nkombo na ye kuna.  Mpe nkombo ya mama na ye Naama  Moamone. ## .
Kasi asalaki oyo ezali mabe,  mpo alendisaki motema na ye te mpo na koluka Yehova. ## .
Makambo ya Rehoboame, ya liboso mpe ya nsuka,  ekomami te na maloba ya mosakoli Shemaya  mpe ya Ido  momoni-bimonaneli, ndenge ekomami na kolanda molɔngɔ ya bankɔkɔ? Mpe bitumba ezalaki kati na Rehoboame  mpe Yeroboame  ntango nyonso. ## .
Nsukansuka, Rehoboame alalaki esika moko na bankɔkɔ na ye  mpe akundamaki na Sité ya Davidi;  mpe mwana na ye Abiya  abandaki koyangela na esika na ye. ## .
