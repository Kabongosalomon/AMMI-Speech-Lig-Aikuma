Mpe libula  ebimaki mpo na bana ya Yozefe,  banda na Yordani  pene na Yeriko tii na mai ya Yeriko na ɛsti, esobe oyo ematá banda na Yeriko tii na etúká ya ngombangomba ya Betele. ## .
Mpe ebimaki banda na Betele ya Luze,  elekaki na ndelo ya Baarake  na Atarote, ## .
mpe ekitaki na wɛsti tii na ndelo ya Bayafelete tii na ndelo ya Bete-horone  ya Nse mpe Gezere,  mpe nsuka na yango ezalaki na mbu. ## .
Mpe bana ya Yozefe:  Manase ná Efraime,  bazwaki mokili yango. ## .
Mpe ndelo ya bana ya Efraime, na kolanda mabota na bango, ɛɛ, ndelo ya libula na bango na ɛsti ezalaki: Atarote-adare,  tii na Bete-horone ya Likoló; ## .
mpe ndelo yango ebimaki tii na mbu. Mikemetate  ezalaki na nɔrdi, mpe ndelo yango ebalukaki na ngámbo ya ɛsti tii na Taanate-shilo, mpe ekatisaki na ɛsti tii na Yanoa. ## .
Mpe ekitaki banda na Yanoa tii na Atarote mpe na Naara, ekómaki na Yeriko  mpe ebimaki tii na Yordani. ## .
Banda na Tapua,  ndelo yango ekendaki na ngámbo ya wɛsti tii na lobwaku ya mokɛli ya Kana,  mpe nsuka na yango ezalaki na mbu.  Wana nde libula ya libota ya bana ya Efraime, na kolanda mabota na bango. ## .
Bana ya Efraime bazalaki na bingumba oyo etyamá  na kati ya libula ya bana ya Manase, bingumba nyonso mpe bamboka na yango. ## .
Nde babenganaki te Bakanana  oyo bazalaki kofanda na Gezere,  mpe Bakanana yango bazali kofanda na kati ya Efraime tii na mokolo ya lelo,  kasi bakómisaki bango bato oyo basalaka mosala makasi ya boombo. ## .
