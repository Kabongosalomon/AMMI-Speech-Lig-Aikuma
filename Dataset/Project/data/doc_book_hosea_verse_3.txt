Mpe Yehova alobaki na ngai lisusu boye: “Kende lisusu, lingá mwasi oyo moto mosusu alingi  mpe oyo azali kosala ekobo, lokola na likambo ya bolingo ya Yehova na bana ya Yisraele,  ntango bango bazali kokende epai ya banzambe mosusu  mpe bazali kolinga bagato ya mbuma ya vinyo.” ## .
Mpe nasombaki ye mpo na ngai moko na bibende zomi na mitano ya palata  mpe na homɛrɛ ya ɔrje moko na ndambo. ## .
Na nsima, nayebisaki ye boye: “Okozala wa ngai mikolo mingi.  Osengeli te kosala pite,  mpe osengeli te kozala na mobali mosusu;  ngai mpe nakozala wa yo.” ## .
Mpo bana ya Yisraele bakofanda mikolo mingi, bakozala na mokonzi te,  na nkumu te, na mbeka te,  na likonzí te, na efode  te mpe na baterafime  te. ## .
Na nsima, bana ya Yisraele bakozonga mpe, ya solo, bakoluka Yehova Nzambe na bango  mpe Davidi mokonzi na bango;  mpe bakoya mpenza na kolɛnga epai ya Yehova  mpe epai ya bolamu na ye na eleko ya nsuka ya mikolo. ## .
