Bongo Yehova alobaki na Moize ete: “Sikoyo okomona oyo nakosala Farao,  mpamba te mpo na nguya ya lobɔkɔ na ngai akotika bango bákende mpe na ntina ya nguya ya lobɔkɔ na ngai akobengana bango na mokili na ye.” ## .
Mpe Nzambe alobaki lisusu na Moize mpe ayebisaki ye ete: “Nazali Yehova. ## .
Mpe nazalaki kobimela Abrahama,  Yisaka  ná Yakobo  lokola Nzambe Mozwi-ya-Nguya-Nyonso,  kasi mpo na nkombo na ngai Yehova,  namiyebisaki  epai na bango te. ## .
Mpe lisusu nasalaki kondimana na ngai elongo na bango mpo na kopesa bango mokili ya Kanana, mokili ya bisika oyo bafandaki bapaya, oyo kati na yango bafandaki bapaya. ## .
Mpe ngai, ɛɛ ngai, nayoki kokimela ya bana ya Yisraele,  oyo Baezipito bazali kokómisa baombo, mpe nazali kokanisa kondimana na ngai. ## .
“Na yango lobá na bana ya Yisraele ete: ‘Ngai Yehova, mpe ngai nakolongola mpenza bino na mikumba ya kilo ya Baezipito mpe nakobikisa bino na boombo na bango,  mpe ya solo nakosikola bino na lobɔkɔ oyo esembolami mpe na bitumbu minene. ## .
Mpe nakozwa bino mpo bózala bato na ngai,  mpe nakozala solo Nzambe na bino;  mpe bokoyeba mpenza ete nazali Yehova Nzambe na bino, oyo azali kolongola bino na mikumba ya kilo ya Ezipito. ## .
Mpe nakokɔtisa mpenza bino na mokili oyo natombolaki lobɔkɔ na ngai mpe nalapaki ndai  ete nakopesa yango Abrahama, Yisaka mpe Yakobo; mpe nakopesa bino yango mpenza mpo ezala ya bino.  Ngai Yehova.’” ## .
Nsima na yango, Moize alobaki bongo na bana ya Yisraele, kasi bayokelaki Moize te mpo balɛmbaki nzoto mpe mpo na boombo makasi. ## .
Bongo Yehova alobaki na Moize ete: ## .
“Kɔtá, lobá na Farao, mokonzi ya Ezipito,  ete atika bana ya Yisraele bákende, bálongwa na mokili na ye.” ## .
Nzokande, Moize alobaki liboso ya Yehova ete: “Talá! Bana ya Yisraele bayokeli ngai te;  bongo Farao akoyokela ngai ndenge nini,  ngai moto oyo nazali esutu na mbɛbu?” ## .
Kasi Yehova akobaki koloba na Moize mpe na Arona mpe na nzela na bango akobaki kopesa mitindo na bana ya Yisraele mpe na Farao, mokonzi ya Ezipito, mpo na kobimisa bana ya Yisraele na mokili ya Ezipito. ## .
Talá bankumu ya ndako ya batata na bango: Bana mibali ya Rubene, mwana ya liboso ya Yisraele  bango oyo: Hanoke ná Palu, Hezerone mpe Karami.  Wana nde mabota ya Rubene. ## .
Mpe bana mibali ya Simeone bango oyo: Yemuele ná Yamine ná Ohade ná Yakine ná Zohare mpe Shaule mwana ya mwasi Mokanana.  Wana nde mabota ya Simeone. ## .
Mpe talá bankombo ya bana mibali ya Levi,  ndenge mabota na bango elandanaki:  Gereshone ná Kohate mpe Merari.  Mpe bambula ya bomoi ya Levi ezalaki mbula nkama moko na ntuku misato na nsambo (137). ## .
Bana mibali ya Gereshone bango oyo: Libini ná Shimei,  engebene mabota na bango. ## .
Mpe bana mibali ya Kohate bango oyo: Amirame ná Yizare ná Hebrone mpe Uziele.  Mpe bambula ya bomoi ya Kohate ezalaki mbula nkama moko na ntuku misato na misato (133). ## .
Mpe bana mibali ya Merari bango oyo: Maheli ná Mushi. ## .
na nde mabota ya Balevi, ndenge mabota na bango elandanaki. ## .
Bongo Amirame akamataki Yokebede, ndeko ya tata na ye, mpo azala mwasi na ye.  Na nsima Yokebede abotelaki ye Arona ná Moize.  Mpe bambula ya bomoi ya Amirame ezalaki mbula nkama moko na ntuku misato na nsambo (137). ## .
Mpe bana mibali ya Yizare bango oyo: Kora  ná Nefege mpe Zikri. ## .
Mpe bana mibali ya Uziele bango oyo: Mishaele ná Elizafane mpe Sitiri. ## .
Bongo Arona akamataki Elisheba, mwana mwasi ya Aminadabe, ndeko mwasi ya Nahashone,  mpo azala mwasi na ye. Na nsima Elisheba abotelaki ye Nadabe ná Abihu, Eleazare ná Itamare. ## .
Mpe bana mibali ya Kora bango oyo: Asire ná Elekana mpe Abiasafe.  Wana nde mabota ya Bakora. ## .
Mpe Eleazare, mwana ya Arona,  azwaki moko ya bana basi ya Putiele mpo azala mwasi na ye. Na nsima mwasi yango abotelaki ye Finehase. ## .
na nde bankumu ya batata ya Balevi, engebene mabota na bango. ## .
Wana nde Arona ná Moize yango, oyo Yehova alobaki na bango  ete: “Bóbimisa bana ya Yisraele na mokili ya Ezipito engebene mampinga na bango.” ## .
Bango nde bato bazalaki koloba na Farao, mokonzi ya Ezipito, mpo na kobimisa bana ya Yisraele na Ezipito.  Wana nde Moize ná Arona yango. ## .
Mpe esalemaki boye: na mokolo oyo Yehova alobaki na Moize na mokili ya Ezipito, ## .
Yehova alobaki lisusu na Moize ete: “Ngai Yehova.  Lobá na Farao mokonzi ya Ezipito likambo nyonso oyo nazali koloba na yo.” ## .
Bongo Moize alobaki liboso na Yehova ete: “Talá! Nazali esutu na mbɛbu, bongo Farao akoyokela ngai ndenge nini?” ## .
