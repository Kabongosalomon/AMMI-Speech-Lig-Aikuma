Masese ya Salomo. ## .
ana ya bwanya nde oyo asepelisaka tata,  mpe mwana ya zoba azali mpasi mpo na mama na ye. ## .
Biloko ya motuya ya moto mabe ekozala na litomba moko te,  kasi boyengebene nde ekobikisa na liwa. ## .
Yehova akoyokisa molimo ya moyengebene nzala te,  kasi akoboya mposa ya bato mabe. ## .
Ye oyo asalaka mosala na lobɔkɔ ya gɔigɔi akokelela,  kasi lobɔkɔ ya moto ya etingya ekokómisa ye mozwi. ## .
Mwana oyo azali kosala na mayele ya kososola ayanganisaka na eleko ya molunge; mwana oyo azali kosala makambo ya nsɔni alali mpɔngi makasi na ntango ya kobuka mbuma. ## .
Mapamboli ezali mpo na motó ya moyengebene,  nde monɔkɔ ya bato mabe ezipaka makambo ya mobulu. ## .
Kokanisa makambo ya moyengebene ebimisaka lipamboli,  kasi nkombo ya bato mabe ekopɔla. ## .
Moto oyo azali na bwanya na motema akondima mitindo,  kasi ye oyo azali na mbɛbu ya bozoba akonyatama. ## .
Ye oyo atambolaka kozanga mbeba akotambola na kimya,  kasi ye oyo atɛngisaka banzela na ye akosala ete bato báyeba ye. ## .
Ye oyo azali kofinafina liso na ye akopesa mpasi,  kasi moto oyo azali na mbɛbu ya bozoba akonyatama. ## .
Monɔkɔ ya moyengebene ezali liziba ya bomoi;  nde monɔkɔ ya bato mabe, yango ezipaka makambo ya mobulu. ## .
Koyina nde elamusaka kowelana,  kasi bolingo ezipaka makambo nyonso oyo ebuki mibeko. ## .
Bwanya ezwamaka na mbɛbu ya moto ya mayele,  kasi fimbo ezali mpo na mokɔngɔ ya moto oyo azali na motema te. ## .
Bato ya bwanya nde baoyo babombaka boyebi malamumalamu,  kasi monɔkɔ ya zoba ezalaka pene na libebi mpenza. ## .
Biloko ya motuya ya mozwi nde sité na ye ya makasi.  Libebi ya bato oyo bazangá nde bobola na bango. ## .
Mosala ya moyengebene ememaka na bomoi;  mbuma ya mosala ya moto mabe ememaka na lisumu. ## .
Ye oyo akangami na disiplini azali nzela oyo ememaka na bomoi,  kasi ye oyo atiki mpamela atindaka bato báyengayenga. ## .
Esika moto oyo abombi koyina azali, mbɛbu ya lokuta ezali,  mpe moto oyo azali kobimisa nsango ya mabe azali zoba. ## .
Na ebele ya maloba, makambo ya kobuka mibeko ezangaka te,  kasi ye oyo apekisaka mbɛbu na ye azali kosala na mayele. ## .
Lolemo ya moyengebene ezali palata oyo eleki kitoko;  motema ya moto mabe ezali mpenza na motuya te. ## .
Mbɛbu ya moyengebene eleisaka mpe ebatelaka bato mingi,  kasi bazoba bazali se kokufa mpo bazali na motema te. ## .
Lipamboli ya Yehova—yango nde ekómisaka moto mozwi,  mpe abakisaka mpasi ata moko te na yango. ## .
Mpo na zoba, komipesa na etamboli ya nsɔni ezali lokola lisano,  kasi bwanya ezali mpo na moto ya bososoli. ## .
Eloko oyo moto mabe abangaka—yango nde ekoyela ye;  kasi mposa ya bayengebene ekokokisama. ## .
Lokola ntango mopɛpɛ makasi elekaka, ndenge moko mpe moto mabe azali lisusu te;  kasi moyengebene azali moboko mpo na ntango oyo etyami ndelo te. ## .
Ndenge vinɛgrɛ esalaka na mino mpe molinga na miso, moto ya gɔigɔi azali mpe bongo epai ya baoyo bazali kotinda ye. ## .
Kobanga Yehova ekobakisa mikolo,  kasi bambula ya bato mabe ekoyeisama mokuse. ## .
Eloko oyo bayengebene bazelaka ezali esengo,  kasi elikya ya bato mabe ekokufa. ## .
Nzela ya Yehova ezali esika makasi ya libateli mpo na moto oyo azangi mbeba,  kasi libebi ezali mpo na bato oyo basalaka makambo oyo eyokisaka mpasi. ## .
Moyengebene akotengatenga te mpo na ntango oyo etyami ndelo te;  nde bato mabe bakokoba kofanda na mabele te. ## .
Monɔkɔ ya moyengebene—ebotaka mbuma ya bwanya,  kasi lolemo ya makambo ya kilikili ekolongolama. ## .
Mbɛbu ya moyengebene—basepelaka na yango,  kasi monɔkɔ ya bato mabe nde makambo ya kilikili. ## .
