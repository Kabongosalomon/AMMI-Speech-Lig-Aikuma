Na yango, bakɔtisaki  sanduku ya Nzambe ya solo mpe batyaki yango na kati ya hema oyo Davidi atɛlɛmisaki mpo na yango;  mpe babandaki kopesa makabo ya kotumba mpe bambeka ya boyokani liboso ya Nzambe ya solo. ## .
Ntango Davidi asilisaki kopesa makabo ya kotumba  mpe bambeka ya boyokani,  apambolaki  bato na nkombo ya Yehova. ## .
Lisusu, akabolelaki  Bayisraele nyonso, ezala mobali to mwasi, moto na moto limpa moko ya libungutulu, ná gato moko ya mbila ya date mpe gato moko ya mbuma ya vinyo. ## .
Na nsima, atyaki Balevi  mosusu bázala basaleli  liboso ya sanduku ya Yehova, mpo na kokundwela  bato mpe mpo na kopesa matɔndi  mpe kosanzola  Yehova Nzambe ya Yisraele, ## .
nkumu Asafe,  mpe Zekaria moto oyo alandi ye, mpe Yeyele, Shemiramote, Yehiele, Matitia, Eliabe, Benaya, Obede-edome ná Yeyele,  elongo na bibɛtɛlo ya bansinga ná banzɛnzɛ,  mpe Asafe  azalaki na basɛmbalɛ oyo azalaki kobɛta makasi, ## .
mpe banganga-nzambe Benaya ná Yahaziele bazalaki na bakelelo  ntango nyonso liboso ya sanduku ya kondimana ya Nzambe ya solo. ## .
Ezali mpenza na mokolo wana nde mpo na mbala ya liboso, Davidi apesaki likabo  mpo na kotɔnda  Yehova na nzela ya Asafe  mpe bandeko na ye: ## .
e bato nyonso balobaki: “Amen!” mpe basanzolaki Yehova. ## .
Na nsima, atikaki wana Asafe  ná bandeko na ye, liboso ya sanduku ya kondimana ya Yehova mpo básala  ntango nyonso liboso ya Sanduku, na kolanda lisɛngami ya mokolo na mokolo; ## .
mpe Obede-edome ná bandeko na ye, bato ntuku motoba na mwambe (68), mpe Obede-edome mwana ya Yedutune ná Hosa bazalaki bakɛngɛli ya baporte; ## .
mpe atikaki nganga-nzambe Zadoke  ná bandeko na ye banganga-nzambe liboso ya tabernakle ya Yehova na esika oyo etombwaná oyo ezalaki na Gibeone, ## .
mpo na kopesa Yehova makabo ya kotumba likoló ya etumbelo ya makabo ya kotumba ntango nyonso, ntɔngɔ mpokwa, mpe mpo na kosala nyonso oyo ekomami na mobeko oyo Yehova apesaki mitindo na Yisraele; ## .
mpe elongo na bango, Hemane  ná Yedutune mpe bato mosusu oyo baponamaki, oyo batángaki nkombo na bango,  mpo na kopesa Yehova matɔndi,  mpamba te “motema boboto na ye ezali seko na seko”; ## .
mpe elongo na bango, Hemane  ná Yedutune,  mpo na koyula bakelelo,  basɛmbalɛ ná bibɛtɛlo ya nzembo ya Nzambe ya solo; mpe bana  ya Yedutune bazalaki na porte. ## .
Mpe bato nyonso bakendaki moto na moto na ndako na ye.  Bongo Davidi azongaki mpo na kopambola ndako na ye moko. ## .
