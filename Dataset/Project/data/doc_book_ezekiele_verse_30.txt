Mpe liloba ya Yehova ekobaki koyela ngai ete: ## .
“Mwana ya moto, sakolá, mpe osengeli koloba boye:  ‘Talá oyo Yehova Nkolo Mokonzi-Oyo-Aleki-Nyonso alobi: “Bóganga na kolela ete: ‘Mawa mpo na mokolo yango!’ ## .
mpo mokolo ekómi pene, ɛɛ, mokolo ya Yehova ekómi pene.  Mokolo ya mapata,  ekozala ntango oyo etyami mpo na bikólo. ## .
Mpe mopanga ekokɔta mpenza na Ezipito,  mpe mpasi makasi ekobima mpenza na Etiopi ntango bato bakokwea bibembe na Ezipito mpe bakozwa mpenza bozwi na yango mpe miboko na yango ekobukama mpenza. ## .
Etiopi,  Puti,  Ludi, etuluku mobimba ya bato ndenge na ndenge,  Kube mpe bana ya mokili ya kondimana—bakokwea na mopanga elongo na bango.”’ ## .
“Talá oyo Yehova alobi: ‘Basungi ya Ezipito mpe bakokwea mpenza, mpe eloko oyo ezali kotinda yango ezala na lolendo makasi ekokwea mpenza.’ ## .
Banda na Migidole  kino na Siene,  bakokwea kuna na mopanga,’ yango nde liloba ya Yehova Nkolo Mokonzi-Oyo-Aleki-Nyonso. ## .
‘Ya solo, bakokómisama mpe eloko oyo etikali mpamba na kati ya mikili oyo etikali mpamba, mpe bingumba na yango ekozala mpenza na katikati ya bingumba oyo etikali mpamba. ## .
Mpe bakoyeba mpenza ete nazali Yehova ntango nakotya mɔtɔ na Ezipito mpe basungi na yango nyonso bakobukama mpenza. ## .
Na mokolo yango, bamemi-nsango bakobima liboso na ngai na bamasuwa, mpo na kolɛngisa Etiopi oyo amityelaka motema.  Mpe mpasi makasi ekozala na kati na bango na mokolo ya kokwea ya Ezipito, mpo, talá! ekoya mpenza.’ ## .
“Talá oyo Yehova Nkolo Mokonzi-Oyo-Aleki-Nyonso alobi: ‘Nakosilisa mpe ebele ya bato ya Ezipito na lobɔkɔ ya Nebukadrezare mokonzi ya Babilone. ## .
Ye ná bato na ye elongo, banyokoli ya bikólo,  bazali kokɔtisama mpo na kobebisa mokili. Mpe bakobendela mpenza Ezipito mipanga na bango mpe bakotondisa mokili na bato oyo babomami. ## .
Mpe nakokómisa banzela ya mai ya Nile  mabele oyo ekauká mpe nakotɛka mokili na lobɔkɔ ya bato mabe,  mpe nakosala ete mokili yango ná biloko oyo etondani na kati, etikala mpamba na lobɔkɔ ya bapaya.  Ngai moko, Yehova, nde nalobi.’ ## .
“Talá oyo Yehova Nkolo Mokonzi-Oyo-Aleki-Nyonso alobi: ‘Nakobebisa mpe bikeko ya bosɔtɔ  mpe nakosilisa banzambe ya mpambampamba na Nofe,  mpe nkumu akozala lisusu te na mokili ya Ezipito; mpe nakotya mpenza kobanga na mokili ya Ezipito. ## .
Mpe nakokómisa Patrose  esika oyo etikali mpamba, nakotya mɔtɔ na Zoane  mpe nakokweisela No bitumbu. ## .
Mpe nakosopela Sine, esika makasi ya Ezipito, nkɛlɛ  na ngai, mpe nakoboma ebele ya bato ya No. ## .
Mpe nakotya mɔtɔ na Ezipito. Sine ekozala mpenza na mpasi makasi, mpe No ekozala eloko oyo ekozwama na bisika oyo ekotɔbɔlama; mpe Nofe—banguna bakozala na moi! ## .
Bilenge mibali ya One  mpe ya Pibesete bakokwea na mopanga, mpe bingumba ekokende mpenza na bokangami. ## .
Mpe na Tehafenehese,  mokolo ekoyinda mpenza, ntango nakobuka ekanganeli ya Ezipito.  Mpe kati na ye, lolendo ya makasi na ye ekosilisama mpenza.  Kasi ye, mapata ekozipa ye,  mpe basité na ye oyo esimbami na ye ekokende na bokangami. ## .
Mpe nakokweisela Ezipito bitumbu;  mpe bakoyeba mpenza ete nazali Yehova.’” ## .
Mpe esalemaki lisusu boye: na mbula ya zomi na moko, na sanza ya liboso, na mokolo ya nsambo ya sanza yango, liloba ya Yehova eyelaki ngai ete: ## .
“Mwana ya moto, nakobuka mpenza lobɔkɔ ya Farao mokonzi ya Ezipito,  mpe talá! bakokanga yango ata moke te mpo na kobikisa yango na eteni ya elamba oyo bakotya mpo na kokanga yango,  mpo ezwa makasi ya kosimba mopanga.” ## .
“Na yango, talá oyo Yehova Nkolo Mokonzi-Oyo-Aleki-Nyonso alobi: ‘Ngai oyo nazali kobundisa Farao mokonzi ya Ezipito,  mpe nakobuka mabɔkɔ na ye,  oyo ya makasi ná oyo ebukani,  mpe nakokweisa mopanga oyo ezali na lobɔkɔ na ye. ## .
Mpe nakopalanganisa Baezipito na kati ya bikólo mpe nakopanza bango na kati ya mikili. ## .
Mpe nakokembisa mabɔkɔ ya mokonzi ya Babilone  mpe nakotya mopanga na ngai na lobɔkɔ na ye,  mpe nakobuka mabɔkɔ ya Farao, mpe ya solo, akokimela mingi liboso na ye lokola moto oyo azoki mpota ya liwa. ## .
Mpe nakokembisa mabɔkɔ ya mokonzi ya Babilone, mpe mabɔkɔ ya Farao ekokwea; mpe bakoyeba mpenza ete nazali Yehova ntango nakotya mopanga na ngai na lobɔkɔ ya mokonzi ya Babilone mpe akosembola mpenza yango mpo na kobundisa mokili ya Ezipito. ## .
Mpe nakopalanganisa Baezipito na kati ya bikólo  mpe nakopanza bango na kati ya mikili; mpe bakoyeba mpenza ete nazali Yehova.’” ## .
