“Na ntango ozali komikatakata nzoto,  Ee mwana mwasi oyo bakɔteli; ye azingeli biso mpo na kobundisa biso.  Na lingenda, bakobɛta mosambisi ya Yisraele na litama. ## .
“Mpe yo, Ee Beteleme Efrata,  yo oyo ozali moke mpenza mpo okoka kotángama na kati ya bankóto ya Yuda,  uta na yo  moto moko akobima mpo na ngai, oyo akokóma mokonzi na Yisraele,  oyo ebandeli na ye ezali uta kalakala, uta ntango oyo etyami ndelo te. ## .
“Yango wana, akosundola bango  tii ntango ye oyo azali kobota akobota mpenza.  Mpe bandeko na ye oyo batikali bakozonga epai ya bana ya Yisraele. ## .
“Mpe akotɛlɛma mpenza mpe akoleisa etonga na makasi ya Yehova,  na bonene ya nkombo ya Yehova Nzambe na ye.  Mpe bakokoba kofanda mpenza,  mpo sikoyo akozala monene tii na bandelo ya nsuka ya mabele. ## .
Mpe moto yango nde akozala kimya.  Nzokande moasiri, ntango akoya na mokili na biso mpe ntango akonyata bandako milai na biso ya kofanda,  tokobimisela ye babateli ya mpate nsambo, ɛɛ, bankumu mwambe na kati ya bato. ## .
Mpe bakokamba mpenza mokili ya Asiri na mopanga,  mpe mokili ya Nimerode  na bisika na yango ya kokɔta. Mpe akosikola mpenza biso na mabɔkɔ ya moto ya Asiri,  ntango akoya na mokili na biso mpe ntango akonyata teritware na biso. ## .
“Mpe bato ya Yakobo oyo batikali  bakokóma na kati ya ebele ya bato ya bikólo lokola mamwɛ oyo euti epai ya Yehova,  lokola mbula monene likoló ya milona,  oyo etalelaka moto te mpe ezelaka te bana ya moto ya mabele. ## .
Mpe bato ya Yakobo oyo batikali bakokóma na kati ya bikólo, na kati ya ebele ya bato ya bikólo, lokola nkɔsi na kati ya banyama ya zamba, lokola mwana-nkɔsi oyo nkingo etondi na nsuki na kati ya bitonga ya bampate, oyo, ntango ezali mpenza koleka, enyataka mpe epasolaka mpenza;  mpe mobikisi azali te. ## .
Lobɔkɔ na yo ekozala mpenza likoló ya batɛmɛli na yo,  mpe banguna na yo nyonso bakolongolama.” ## .
“Mpe ekosalema boye na mokolo yango,” yango nde liloba ya Yehova, “nakolongola bampunda na yo na kati na yo mpe nakobebisa makalo na yo. ## .
Mpe nakolongola bingumba ya mokili na yo mpe nakokweisa bisika na yo nyonso oyo ebatelami makasi. ## .
Mpe nakolongola misala ya bonganga-nkisi na lobɔkɔ na yo, mpe okozala lisusu na bato ya misala ya maji te. ## .
Mpe nakolongola bikeko na yo oyo eyemami ná makonzí na yo na kati na yo, mpe okofukamela lisusu te eloko oyo osali na mabɔkɔ na yo. ## .
Mpe nakopikola banzete na yo ya losambo  na kati na yo mpe nakosilisa bingumba na yo nyɛɛ. ## .
Mpe na nkanda mpe na nkɛlɛ nakozongisa mabe likoló ya bikólo oyo etosi te.” ## .
