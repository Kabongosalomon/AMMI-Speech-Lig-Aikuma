“Mpo talá! na mikolo yango mpe na ntango yango,  ntango nakozongisa bakangami ya Yuda mpe ya Yerusaleme, ## .
nakosangisa mpe bikólo nyonso  mpe nakokitisa bango na lobwaku ya patatalu ya Yehoshafate;  mpe nakosambisa bango mpo na bato na ngai mpe libula na ngai Yisraele,  oyo bango bapanzaki na bikólo; mpe bakabolaki mokili na ngai. ## .
Mpe bazalaki se kobwaka mbɛsɛ mpo na bato na ngai;  mpe bazalaki kopesa mwana mobali mpo bázwa mwasi ya ndumba,  mpe batɛkaki mwana mwasi mpo na vinyo, mpo bámɛla. ## .
“Mpe ngai na bino likambo nini, Ee Tire ná Sidone  mpe bino nyonso bitúká ya Filistia?  Oyo nde makambo bozali kosalela ngai mpo na kofuta ngai? Mpe soki bozali kosala ngai makambo ya boye, na lombangu, nokinoki, nakozongisa na mitó na bino makambo oyo bozali kosala. ## .
Mpamba te bino bozwi palata na ngai ná wolo na ngai,  mpe bomemi biloko na ngai ya malamu mpe ya kitoko na batempelo na bino; ## .
mpe botɛkɛli bana ya Bagrɛki  bana ya Yuda ná bana ya Yerusaleme,  mpo bólongola bango mosika na teritware na bango; ## .
talá nazali kolamwisa bango uta na esika oyo botɛkaki bango,  mpe nakozongisa na mitó na bino makambo oyo bosalaki. ## .
Mpe nakotɛka bana na bino ya mibali mpe bana na bino ya basi na lobɔkɔ ya bana ya Yuda,  mpe bakotɛka bango epai ya bato ya Sheba,  na ekólo moko ya mosika mpenza;  mpamba te Yehova ye moko alobi yango. ## .
“Bósakola likambo oyo na bikólo:  ‘Bósantisa etumba! Bólamwisa bato ya nguya!  Bápusana penepene! Bámata, bato nyonso ya etumba! ## .
Bótula bitimweli na bino ekóma mipanga, mpe bambeli na bino ya kopɛtola milona  ekóma makɔnga. Mpe moto oyo azangi makasi aloba: “Nazali moto ya nguya.” ## .
Bósalisa mpe bóya, bino nyonso bikólo ya zingazinga,  mpe bóyangana esika moko.’” ## .
Yehova, kitisá bato na yo ya nguya na esika yango. ## .
“Bikólo bálamuka mpe báya na lobwaku ya patatalu ya Yehoshafate;  mpamba te kuna, ngai nakofanda mpo na kosambisa bikólo nyonso ya zingazinga. ## .
“Bólekisa likwangola,  mpo mbuma ya kobuka eteli.  Bóya, bókita, mpo ekamwelo ya vinyo etondi.  Bikamwelo etondi mpenza mɛkɛ; mpamba te mabe na bango ekómi mingi. ## .
Ebele ya bato mpenza, ebele ya bato mpenza bazali na lobwaku ya patatalu ya kokata makambo,  mpamba te mokolo ya Yehova ekómi pene, na kati ya lobwaku ya patatalu ya kokata makambo. ## .
Moi ná sanza ekoyinda mpenza, mpe minzoto etiki kongɛnga. ## .
Mpe uta na Siona, Yehova ye moko akoganga makasi, mpe uta na Yerusaleme, akoyokisa mongongo na ye.  Likoló ná mabele ekolɛnga mpenza;  kasi Yehova akozala esika ya kobombana ya bato na ye,  mpe ndako makasi ya bana ya Yisraele. ## .
Mpe bokoyeba mpenza ete ngai nazali Yehova Nzambe na bino,  oyo afandaka na Siona, ngomba na ngai mosantu.  Mpe Yerusaleme esengeli kokóma esika moko mosantu;  mpe bapaya bakoleka lisusu wana te. ## .
“Mpe na mokolo yango ekosalema mpenza boye: bangomba ekotangisa vinyo ya elɛngi,  mpe bangomba mike ekotonda na miliki, mpe banzela nyonso ya mai ya Yuda ekotonda na mai. Mpe liziba moko ekobima na ndako ya Yehova,  mpe ekopesa mai na lobwaku ya mokɛli ya Banzete ya Akasia. ## .
Ezipito ekotikala mpamba;  mpe Edome ekokóma esobe oyo etikali mpamba,  mpo na mobulu oyo basalelaki bana ya Yuda, oyo na mokili na bango, basopaki makila ya moto oyo azali na likambo te. ## .
Kasi bato bakofanda na Yuda mpo na ntango oyo etyami ndelo te,  mpe na Yerusaleme libota na libota. ## .
Mpe nakotalela makila na bango ete ezali na likambo te, makila oyo natalelaki te ete ezali na likambo te;  mpe Yehova akofanda na Siona.” ## .
