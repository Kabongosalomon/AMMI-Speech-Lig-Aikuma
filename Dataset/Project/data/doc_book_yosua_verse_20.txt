Na nsima, Yehova alobaki na Yosua boye: ## .
“Lobá na bana ya Yisraele boye: ‘Bópona bingumba ya ekimelo  oyo nalobaki na bino na nzela ya Moize, ## .
mpo mobomi-moto  oyo abomi molimo moko na nko te, kozanga koyeba, akima kuna; mpe bingumba yango esengeli kozala esika ya kokima mozongisi mabe mpo na makila. ## .
Mpe akokima  na moko ya bingumba yango mpe akotɛlɛma na esika ya kokɔta na porte  ya engumba mpe akoyebisa likambo na ye na matoi ya mikóló  ya engumba yango; mpe bango bakoyamba ye epai na bango na kati ya engumba mpe bakopesa ye esika mpe ye akofanda elongo na bango. ## .
Mpe soki mozongisi mabe mpo na makila alandi ye, bakokaba mobomi-moto yango na lobɔkɔ na ye te;  mpamba te abomaki moninga na ye kozanga koyeba, mpe azalaki koyina ye liboso te. ## .
Mpe akofanda na engumba wana tii ntango akotɛlɛma liboso ya liyangani mpo na kosamba,  kino liwa ya nganga-nzambe monene  oyo akozala na mikolo wana. Na ntango wana nde mobomi-moto akoki kozonga,  mpe akokɔta na engumba na ye mpe na ndako na ye, na engumba oyo autaki ntango akimaki.’” ## .
Bongo basantisaki Kedeshe  na Galile, na etúká ya ngombangomba ya Nafatali, mpe Shekeme  na etúká ya ngombangomba ya Efraime, mpe Kiriate-arba,  elingi koloba: Hebrone, na etúká ya ngombangomba ya Yuda. ## .
Mpe na etúká ya Yordani, pene na Yeriko, na ɛsti, bapesaki Bezere  oyo ezali na esobe, likoló ya ngomba-patatalu, na kati ya libota ya Rubene,  mpe Ramote  na Gileade, na kati ya libota ya Gade, mpe Golane  na Bashane, na kati ya libota ya Manase. ## .
Yango ekómaki bingumba oyo eponamaki mpo na bana nyonso ya Yisraele mpe mpo na mopaya oyo afandi mopaya kati na bango, mpo moto nyonso oyo abomi molimo moko na nko te akima kuna,  mpo akufa te na lobɔkɔ ya mozongisi mabe mpo na makila, tii ntango akotɛlɛma liboso ya liyangani. ## .
