Mpe talá maloba ya nsuka ya Davidi: ## .
Talá nkombo ya bilombe  mibali ya Davidi: Yoshebe-bashebete  Motakemoni, mokonzi ya bato yango misato. Azalaki kobwakela bato nkama mwambe (800) likɔnga na ye mpe babomami na mbala moko. ## .
Nsima na ye, Eleazare  mwana ya Dodo  mwana ya Ahohi azalaki kati na mibali misato ya nguya oyo bazalaki na Davidi ntango batumolaki Bafilistia. Bayanganaki kuna mpo na etumba, bongo mibali ya Yisraele bazongaki nsima. ## .
Ye nde atɛlɛmaki mpe akobaki koboma Bafilistia kino lobɔkɔ na ye elɛmbaki, kasi lobɔkɔ na ye ekangamaki se na mopanga,  bongo Yehova apesaki lobiko monene na mokolo yango;  nde bato ya etumba, bango, bazongaki nsima na ye kaka mpo na kolongola mpe kozwa biloko ya bato oyo babomamaki. ## .
Mpe nsima na ye, Shama mwana ya Agea Moharari.  Bafilistia bayanganaki na Lehi, esika eteni moko ya elanga ezalaki, etondi na lantiye;  mpe bato bakimaki Bafilistia. ## .
Kasi ye atɛlɛmaki na katikati ya eteni ya elanga yango, abatelaki yango mpe akobaki koboma Bafilistia, bongo Yehova apesaki lobiko moko monene. ## .
Bongo bato misato kati na bankumu yango ntuku misato (30)  bakitaki mpe bayaki epai ya Davidi na mobenga ya Adulame,  na eleko ya kobuka mbuma; mpe Bafilistia batyaki kaa moko ya bahema na lobwaku ya patatalu ya Refaime. ## .
Mpe Davidi azalaki na esika oyo ezalaki mpasi mpo na kokóma kuna;  mpe mwa etuluku ya basoda  ya Bafilistia oyo bazalaka liboso ezalaki na Beteleme. ## .
Nsima ya mwa ntango, Davidi amonisaki mposa na ye mpe alobaki ete: “Aa, namɛla ata mai ya libulu ya kobomba mai ya Beteleme, oyo ezali na porte!” ## .
Na yango, mibali wana misato ya nguya bakɔtaki na makasi na kaa ya Bafilistia mpe batokaki mai na libulu ya kobomba mai ya Beteleme, oyo ezali na porte, bakumbaki yango mpe bamemelaki yango Davidi;  nde ye andimaki komɛla yango te, kasi asopaki  yango mpo na Yehova. ## .
Mpe alobaki lisusu ete: “Nakoki kokanisa yango ata moke te,  Ee Yehova, ete ngai nasala boye! Nakomɛla nde makila  ya mibali oyo bakei kotya milimo na bango na likama?” Bongo andimaki komɛla yango te. ## .
na nde makambo mibali yango misato ya nguya basalaki. ## .
Mpe Abishai  ndeko ya Yoabe mwana ya Zeruya  azalaki mokonzi ya bato yango ntuku misato (30), mpe azalaki kobwakela bato nkama misato (300) likɔnga na ye mpe babomami, mpe azalaki na lokumu lokola baoyo wana misato. ## .
Atako azalaki na lokumu mingi koleka bato yango ntuku misato (30), mpe akómaki mokonzi na bango, akómaki te na molɔngɔ ya baoyo wana misato ya liboso. ## .
Mpe Benaya  mwana ya Yehoyada  mwana ya elombe mobali moko, oyo asalaki makambo mingi na Kabizeele,  abomaki bana mibali mibale ya Ariele ya Moabe; mpe ye moto akitaki koboma nkɔsi moko  na kati ya libulu ya mai, na mokolo oyo nɛjɛ ezalaki kokwea. ## .
Mpe ye nde abomaki mobali moko Moezipito oyo azalaki mbinga na ndenge moko ya kokamwa.  Atako likɔnga ezalaki na lobɔkɔ ya Moezipito yango, ye akitelaki ye na lingenda mpe abɔtɔlaki likɔnga na lobɔkɔ ya Moezipito yango mpe abomaki ye na likɔnga na ye moko. ## .
Wana nde makambo Benaya  mwana ya Yehoyada asalaki; mpe azalaki na lokumu lokola mibali wana misato ya nguya. ## .
Atako azalaki na lokumu mingi koleka bato yango ntuku misato (30), akómaki te na molɔngɔ ya baoyo wana misato; kasi Davidi atyaki ye azala moko ya basoda oyo bakɛngɛlaka ye. ## .
Asahele  ndeko ya Yoabe azalaki kati na bato wana ntuku misato (30); Elehanane  mwana ya Dodo ya Beteleme, ## .
Shama  Moharode, Elika Moharode, ## .
Heleze  Mopalati, Ira  mwana ya Ikeshe  Motekoa, ## .
Abi-ezere  Moanatote,  Mebunai Mohusha, ## .
Zalamone Moahohi,  Maharai  Monetofa, ## .
Helebe  mwana ya Baana Monetofa, Itai  mwana ya Ribai ya Gibea ya bana ya Benyamina, ## .
Benaya  Mopiratone, Hidai ya mabwaku ya mokɛli ya Gaashe, ## .
Abi-albone Moarbate, Azemavete  Mobare-hume, ## .
Eliahaba Moshaalbone, bana ya Yashene, Yonatane, ## .
Shama Moharari, Ahiame  mwana ya Sharare Moharari, ## .
Elifelete mwana ya Ahasebai mwana ya Momaakate, Eliame mwana ya Ahitofele  Mogilo, ## .
Hezero  Mokaramele, Paarai Moarbe, ## .
Yigale mwana ya Natane  ya Soba, Bani Mogade, ## .
Zeleke  Moamone, Naharai Mobeerote, bamemi-bibundeli ya Yoabe mwana ya Zeruya, ## .
Ira Moyitri,  Garebe  Moyitri, ## .
Uriya  Mohiti, bango nyonso bato ntuku misato na nsambo (37). ## .
