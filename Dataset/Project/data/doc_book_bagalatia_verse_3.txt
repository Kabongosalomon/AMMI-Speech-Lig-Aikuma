Ee Bagalatia bazoba, nani yango amemi bino na nzela ya mabe,  bino bato oyo, na miso na bino, Yesu Kristo alobelamaki polelepolele ete abakami na nzete? ## .
Nalingi nayeba kaka likambo moko oyo epai na bino: Bozwaki elimo  nde mpo na misala ya mibeko  to mpo bondimaki makambo oyo boyokaki? ## .
Bozali nde bazoba boye? Bobandi naino kotyela makambo ya elimo motema,  bongo sikoyo bosuki na kotya motema na makambo ya nzoto? ## .
Bomonaki ebele ya bampasi kaka mpamba?  Soki ezalaka mpenza kaka mpamba. ## .
Bongo moto oyo azali kopesa bino elimo  mpe azali kosala misala ya nguya  na kati na bino, azali kosala yango nde mpo na misala ya mibeko to mpo bondimaki makambo oyo boyokaki? ## .
Kaka ndenge Abrahama “andimelaki Yehova, mpe batángaki ye moyengebene.” ## .
Ya solo mpenza boyebi ete baoyo bazali kokangama na kondima  nde bazali bana ya Abrahama. ## .
Nzokande Likomami, lokola emonaki liboso ete Nzambe akotánga bato ya bikólo mosusu bayengebene mpo na kondima, esakolaki nsango malamu liboso epai ya Abrahama ete: “Na nzela na yo bikólo nyonso ekopambwama.” ## .
Yango wana, baoyo bazali kokangama na kondima bazali kopambolama  esika moko na Abrahama  moto ya sembo. ## .
Mpo baoyo nyonso batyaka motema na misala ya mibeko balakelami mabe; mpo ekomamá ete: “Moto nyonso oyo azali kokoba kosala makambo nyonso oyo ekomami na rulo ya Mibeko te alakelama mabe.” ## .
Lisusu, tomoni polele mpenza ete Nzambe atángaka moto moko te moyengebene mpo na mibeko,  mpo “moyengebene akozala na bomoi mpo na kondima.” ## .
Nzokande Mibeko esɛngaka kozala na kondima te, kasi “moto oyo azali kotosa yango akozala na bomoi na nzela na yango.” ## .
Kristo asikolaki  biso mpe alongolaki  biso na elakeli mabe ya Mibeko na ndenge akómaki elakeli mabe  na esika na biso, mpo ekomamá ete: “Moto nyonso oyo akakisami na nzete alakelami mabe.” ## .
Ntina na yango ezali ete lipamboli ya Abrahama eya na nzela ya Yesu Kristo mpo na bikólo,  mpo, na nzela ya kondima na biso,  tózwa elimo oyo elakamaki. ## .
Bandeko, nazwa ndakisa ya likambo moko oyo esalemaka mokolo na mokolo mpo naloba na bino: Kondimana oyo endimami, atako ezali ya moto, moto moko te abwakaka yango pembeni to abakisaka makambo mosusu likoló na yango. ## .
Nzokande bilaka yango, bayebisaki yango Abrahama  mpe momboto na ye.  Elobi te ete: “Mpe epai ya mboto,” lokola nde ezalaki mingi, kasi nde epai ya moko kaka  ete: “Mpe epai ya momboto na yo,”  oyo ezali Kristo. ## .
Lisusu, nazali koloba boye: Kondimana oyo Nzambe andimaki  kala, Mibeko oyo eyaki mbula nkama minei na ntuku misato (430)  na nsima ezali kolongola yango te mpe koboma elaka wana te. ## .
Mpo soki libula ezali kozwama mpo na mibeko, ezali lisusu mpo na elaka te;  nzokande Nzambe apesi yango Abrahama na boboto na nzela ya elaka. ## .
Bongo ntina ya Mibeko ezali nini? Yango ebakisamaki mpo na komonisa polele makambo ya kobuka mibeko,  tii ntango momboto oyo bapesaki ye elaka akoya;  mpe epesamaki na nzela ya baanzelu  na lobɔkɔ ya moyokanisi. ## .
Nzokande moyokanisi azalaka te na esika oyo moto azali kaka moko, kasi Nzambe azali kaka ye moko. ## .
Bongo Mibeko ezali nde kotɛmɛla bilaka ya Nzambe?  Te, ata moke te! Mpo soki bápesaka mobeko moko boye oyo ekoki kopesa bomoi,  mbɛlɛ moto atángami moyengebene mpenza mpo na mibeko. ## .
Kasi Likomami  ekangaki biloko nyonso na bolɔkɔ ya lisumu,  mpo elaka oyo euti na kondimela Yesu Kristo epesama na baoyo bandimaki. ## .
Nzokande, liboso kondima eya,  mibeko ezalaki kokɛngɛla biso,  ekangaki biso na bolɔkɔ, tozalaki kozela kondima oyo esengelaki komonisama. ## .
Yango wana, Mibeko ekómaki molakisi na biso oyo azalaki kokamba biso epai ya Kristo,  mpo tótángama bayengebene  mpo na kondima. ## .
Kasi sikoyo lokola kondima eyei,  tozali lisusu kokambama na molakisi te. ## .
Ya solo, bozali bino nyonso bana  ya Nzambe na nzela ya kondima oyo bondimelaka Kristo Yesu. ## .
Mpo bino nyonso oyo bobatisamaki na kati ya Kristo  bolati Kristo. ## .
Moyuda azali te, Mogrɛki mpe te,  moombo azali te, moto ya bonsomi mpe te,  mobali azali te, mwasi mpe te;  mpo bozali bino nyonso moto kaka moko na bomoko na Kristo Yesu. ## .
Lisusu, soki bozali bato ya Kristo, bozali mpenza momboto ya Abrahama,  bazwi-ya-libula ya elaka. ## .
