Mpe na mokolo yango, basi nsambo bakokanga mpenza mobali moko  mpe bakoloba ete: “Tokolya limpa na biso moko mpe tokolata bilamba na biso moko; kasi tiká kaka bábenga biso na nkombo na yo mpo na kolongola nsɔni na biso.” ## .
Na mokolo yango, mwa nzete oyo Yehova akokolisa  ekozala mpo na kitoko mpe mpo na nkembo,  mpe mbuma ya mokili ekozala eloko moko ya komikumisa na yango  mpe eloko moko kitoko mpo na bato ya Yisraele oyo babiki. ## .
Mpe ekosalema mpenza boye: baoyo bakotikala na Siona mpe baoyo bakotikala na Yerusaleme bakobengama basantu,  moto nyonso oyo nkombo na ye ekomami mpo na kozala na bomoi na Yerusaleme. ## .
Ntango Yehova akosilisa kosukola nyɛi ya bana basi ya Siona  mpe kopɛtola  makila oyo Yerusaleme asopaki  mpe kolongola yango epai na ye, na elimo ya kosambisa mpe na elimo ya kotumba, ## .
na moi Yehova akozalisa mpenza lipata mpe molinga, mpe na butu kongɛnga ya mɔtɔ  oyo ezali kopela likoló ya esika oyo Ngomba Siona  ezali mpo na libela mpe likoló ya esika ya liyangani;  mpo esika ya komibatela ekozala likoló ya eloko nyonso ya nkembo. ## .
Mpe na moi, ekozala na mwa ndako ya matiti oyo ekopesa elili mpo na komibomba na molunge oyo ekaukisaka,  mpe mpo na kozala ekimelo mpe esika ya komibomba na mopɛpɛ makasi mpe na mbula. ## .
