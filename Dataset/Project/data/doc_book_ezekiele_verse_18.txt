Mpe liloba ya Yehova ekobaki koyela ngai ete: ## .
“Bolingi koloba nini ntango bozali kobimisa liloba ya lisese oyo na mabele ya Yisraele ete: ‘Batata nde bazali kolya mbuma ya vinyo oyo eteli te, kasi mino ya bana nde ekómi ngayi’? ## .
“‘Lokola nazali solo na bomoi,’ yango nde liloba ya Yehova Nkolo Mokonzi-Oyo-Aleki-Nyonso, ‘bokobimisa liloba ya lisese oyo lisusu te na Yisraele. ## .
Talá! Milimo nyonso—ezali ya ngai.  Molimo  ya tata ndenge moko mpe molimo ya mwana—ezali ya ngai.  Molimo oyo esali lisumu —yango nde ekokufa. ## .
“‘Nzokande moto, soki azali moyengebene mpe asali na bosembo mpe na boyengebene; ## .
soki alyaki te  na bangomba  mpe atombolaki miso na ye te epai ya bikeko ya bosɔtɔ ya ndako ya Yisraele,  mpe akómisaki mwasi ya moninga na ye mbindo te  mpe abɛlɛmaki te na mwasi oyo azali na mbindo na ye; ## .
mpe soki anyokolaki moto te;  soki azongisaki ndanga oyo azwaki mpo na nyongo;  soki abɔtɔlaki eloko moko te na makasi na ndenge ya moyibi;  soki apesaki limpa na ye na moto oyo azalaki na nzala  mpe soki azipaki moto oyo azalaki bolumbu elamba; ## .
soki apesaki eloko moko te mpo azwa benefisi  mpe soki azwaki benefisi ya lokoso te;  soki alongolaki lobɔkɔ na ye na makambo ya kozanga bosembo;  soki akataki likambo kati na moto ná moninga na ye na bosembo ya solosolo; ## .
soki azalaki kotambola na mibeko na ngai  mpe azalaki kobatela bikateli na ngai ya lisambisi mpo atosa makambo oyo etali solo,  azali moyengebene.  Akotikala mpenza na bomoi,’  yango nde liloba ya Yehova Nkolo Mokonzi-Oyo-Aleki-Nyonso. ## .
“‘Mpe soki moto aboti mwana oyo azali moyibi,  mosopi ya makila,  oyo asali likambo moko oyo ekokani na makambo oyo ## .
(kasi ye moko asali ata moko te ya makambo oyo); soki alei mpe na bangomba,  mpe akómisi mwasi ya moninga na ye mbindo; ## .
soki anyokoli moto ya mpasi mpe mobola;  soki abɔtɔli biloko na makasi na ndenge ya moyibi,  soki azongisi te eloko oyo epesamaki ndanga;  mpe soki atomboli miso na ye epai ya bikeko ya bosɔtɔ,  asali likambo moko oyo eyinamá. ## .
Soki apesi biloko mpo na kozwa benefisi ya lokoso,  mpe soki azwi benefisi,  boye, ya solo mpenza, akotikala na bomoi te. Asali makambo nyonso wana oyo eyinamá.  Akobomama mpenza. Makila na ye ekozala na motó na ye. ## .
“‘Mpe talá! soki moto aboti mwana, oyo azali se komona masumu nyonso ya tata na ye, masumu oyo asali, mpe azali komona kasi azali kosala makambo lokola oyo wana te. ## .
Soki alei na bangomba te, mpe atomboli miso na ye te epai ya bikeko ya bosɔtɔ ya ndako ya Yisraele;  soki akómisi mwasi ya moninga na ye mbindo te; ## .
mpe soki anyokoli moto te,  akamati ndanga moko te,  mpe azwi eloko moko te na ndenge ya moyibi;  soki apesi limpa na ye na moto oyo azali na nzala,  mpe soki azipi moto oyo azali bolumbu elamba; ## .
soki apekisi lobɔkɔ na ye konyokola moto ya mpasi; soki azwi benefisi ya lokoso  te mpe benefisi  te; soki akokisi bikateli na ngai ya lisambisi;  mpe soki atamboli na mibeko na ngai;  ye akokufa te mpo na libunga ya tata na ye.  Akotikala mpenza na bomoi. ## .
Nde tata na ye, lokola amipesaki mpenza na kobuba,  abɔtɔlaki na makasi eloko ya ndeko na ndenge ya moyibi,  mpe asali eloko nyonso oyo ezali malamu te na kati ya bato na ye,  asengeli kokufa mpo na libunga na ye. ## .
“‘Mpe bino bokoloba mpenza ete: “Mpo na nini kasi mwana asengeli komema ngambo te mpo na libunga ya tata?”  Kasi mwana, ye asali na bosembo mpe na boyengebene,  atosi mibeko na ngai nyonso mpe azali se kosalela yango.  Akotikala mpenza na bomoi. ## .
Molimo oyo esali lisumu—yango nde ekokufa.  Mwana akomema ngambo te mpo na libunga ya tata, mpe tata akomema ngambo te mpo na libunga ya mwana.  Boyengebene ya moyengebene ekozala na motó na ye moko,  mpe mabe ya moto mabe ekozala na motó na ye moko. ## .
“‘Nde moto mabe, soki abongwani, atiki masumu na ye nyonso oyo asalaki  mpe soki abateli mpenza mibeko na ngai nyonso mpe asali makambo ya bosembo mpe ya boyengebene,  akotikala mpenza na bomoi. Akokufa te. ## .
Makambo na ye nyonso ya kobuka mibeko oyo asalaki—bakokanisela ye yango lisusu te.  Mpo na makambo na ye ya boyengebene oyo asalaki, akotikala na bomoi.’ ## .
“‘Ngai nasepelaka nde na liwa ya moto mabe,’  yango nde liloba ya Yehova Nkolo Mokonzi-Oyo-Aleki-Nyonso; ‘nasepelaka te ete abongwana na banzela na ye mpe atikala mpenza na bomoi?’ ## .
“‘Sikoyo ntango moyengebene moko abongwani, atiki makambo na ye ya boyengebene mpe asali mpenza makambo oyo ezali sembo te;  soki azali kaka kosala makambo nyonso oyo eyinamá, oyo moto mabe asali,  mpe azali na bomoi, misala na ye nyonso ya boyengebene oyo asalaki ekokanisama lisusu te.  Mpo na makambo na ye ya sembo te mpe mpo na lisumu oyo asalaki, akokufa mpo na yango. ## .
“‘Mpe bokoloba mpenza ete: “Nzela ya Yehova ezali sembo te.”  Nabondeli bino, bóyoka, Ee ndako ya Yisraele. Nzela na ngai nde ezali sembo te?  Banzela na bino nde ezali sembo te, boye te? ## .
“‘Ntango moyengebene moko abongwani, atiki makambo na ye ya boyengebene mpe asali mpenza makambo oyo ezali sembo te  mpe akufi mpo na yango, akokufa mpo na makambo na ye ya sembo te oyo asali. ## .
“‘Mpe ntango moto mabe abongwani, atiki mabe na ye oyo asalaki mpe abandi kosala makambo ya bosembo mpe ya boyengebene,  ye nde akobatela molimo na ye na bomoi. ## .
Ntango amoni  mpe abongwani, atiki makambo na ye nyonso ya kobuka mibeko oyo asalaki,  akotikala mpenza na bomoi. Akokufa te. ## .
“‘Mpe ndako ya Yisraele ekoloba mpenza ete: “Nzela ya Yehova ezali sembo te.”  Ee ndako ya Yisraele, ezali banzela na ngai nde ezali sembo te?  Banzela na bino nde ezali sembo te, boye te?’ ## .
“‘Na yango, Ee ndako ya Yisraele, nakosambisa bino moto na moto na kotalela banzela na ye,’  yango nde liloba ya Yehova Nkolo Mokonzi-Oyo-Aleki-Nyonso.  ‘Bóbongwana, ɛɛ, bóbongwana, bótika misala na bino nyonso ya kobuka mibeko,  mpe eloko moko te ezala libaku oyo ezali kosalisa bino libunga. ## .
Bóbwaka mosika na bino misala na bino nyonso ya kobuka mibeko oyo bosalaki  mpe bómizwela motema ya sika  mpe elimo ya sika,  mpamba te, bókufa mpo na nini,  Ee ndako ya Yisraele?’ ## .
“‘Mpo nasepelaka ata moke te na liwa ya moto,’  yango nde liloba ya Yehova Nkolo Mokonzi-Oyo-Aleki-Nyonso. ‘Boye, bóbongwana mpe bótikala na bomoi.’” ## .
