Mpo na yango ngai, Paulo, moto ya bolɔkɔ  mpo na Kristo Yesu na ntina na bino, bato ya bikólo — ## .
soki, ya solo, boyoki nsango etali mosala oyo bapesi ngai ya kapita  ya boboto monene ya Nzambe mpo na bino, ## .
ete na nzela ya emoniseli moko nde bayebisaki ngai sekele mosantu,  se ndenge nakomaki yango liboso na mokuse. ## .
Na likambo yango nde bino, ntango bokotánga yango, bokomona ete nayebi mpenza  sekele mosantu  ya Kristo. ## .
Na mabota mosusu, sekele yango  eyebisamaki te epai ya bana ya bato ndenge emonisami  sikoyo epai ya bantoma na ye basantu mpe basakoli  na lisalisi ya elimo, ## .
elingi koloba, ete bato ya bikólo basengeli kozala bazwi-ya-libula elongo na biso mpe binama ya nzoto elongo na biso  mpe bato oyo bakozwa elaka  elongo na biso na kati ya bomoko elongo na Kristo Yesu na nzela ya nsango malamu. ## .
Nakómaki mosaleli  na yango na kotalela likabo ya ofele ya boboto monene ya Nzambe oyo emonisamaki epai na ngai na boyokani na ndenge oyo nguya na ye esalaka. ## .
Epai na ngai, moto moke koleka moto oyo aleki moke  na kati ya basantu nyonso, boboto monene  wana emonisamaki, mpo nasakola na bikólo  nsango malamu oyo etali bomɛngo ya Kristo oyo ekoki komekama te ## .
mpe namonisa bato ndenge sekele mosantu  yango ezali kotambwisama,  sekele oyo, uta ntango ya kalakala mpenza, ebombamá na kati ya Nzambe, oyo azalisaki biloko nyonso. ## .
Ezalaki bongo mpo ete, sikoyo na nzela ya lisangá,  bwanya ya Nzambe oyo ezali ndenge na ndenge mpenza  eyebana na baguvɛrnema mpe bakonzi  na bisika ya likoló, ## .
na kolanda mokano ya seko oyo abongisaki na likambo oyo etali Kristo,  Yesu Nkolo na biso, ## .
oyo na lisalisi na ye, tozali koloba polele mpe na bosembo mpe tozali kopusana pene  kozanga kobanga mpo tondimeli ye. ## .
Yango wana nazali kosɛnga bino ete bólɛmba te mpo na malɔzi  oyo nazali kozwa mpo na bino, mpo yango ezali nkembo mpo na bino. ## .
Mpo na yango nagumbaka mabɔlɔngɔ  liboso ya Tata, ## .
oyo mpo na ye, libota nyonso  na likoló mpe na mabele ezwi nkombo, ## .
mpo ete na kolanda bomɛngo  ya nkembo na ye apesa bino libaku ya kokóma makasi na bomoto na bino ya kati,  elongo na nguya na lisalisi ya elimo na ye, ## .
mpo ete na nzela ya kondima na bino, bófandisa Kristo na mitema na bino na bolingo;  mpo bino bópika misisa  mpe bótɛlɛma makasi likoló ya moboko, ## .
mpo bino bózala mpenza na likoki ya kososola na makanisi  elongo na basantu nyonso bonene mpe bolai mpe bosanda mpe bozindo, ## .
mpe koyeba bolingo ya Kristo  oyo eleki boyebi, mpo bótonda na nyonso  oyo Nzambe apesaka. ## .
Nzokande na moto oyo, na boyokani na nguya oyo ezali kosala mosala  na kati na biso, akoki kosala mingi mpenza koleka makambo nyonso oyo tosɛngaka to oyo eyelaka biso na makanisi, ## .
nkembo ezala na ye na nzela ya lisangá mpe na nzela ya Kristo Yesu mpo na mabota nyonso libela na libela.  Amen. ## .
