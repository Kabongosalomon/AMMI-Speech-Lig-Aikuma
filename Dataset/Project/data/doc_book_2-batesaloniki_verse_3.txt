Mpo na kosukisa, bandeko, bókoba kobondela mpo na biso,  mpo liloba ya Yehova  ekoba kotambola nokinoki  mpe kokumisama ndenge mpenza ezali epai na bino, ## .
mpe mpo tósikolama na bato oyo bayokisaka mpasi mpe bato mabe,  mpo bato nyonso te nde bazalaka na kondima. ## .
Kasi Nkolo azali sembo, mpe akopesa bino makasi mpe akobatela bino na moto mabe. ## .
Lisusu, totyeli mpenza bino motema  na kati ya Nkolo, ete bozali kosala mpe bokokoba kosala makambo oyo tozali kopesa mitindo. ## .
Nkolo akoba kotambwisa mitema na bino malamu na bolingo  ya Nzambe mpe na koyika mpiko  mpo na Kristo. ## .
Sikoyo tozali kopesa bino mitindo,  bandeko, na nkombo ya Nkolo Yesu Kristo, ete bókima  ndeko nyonso oyo azali kotambola na mobulu  kasi te na kolanda momeseno oyo bozwaki epai na biso. ## .
Mpo bino moko boyebi motindo bosengeli komekola biso,  mpo tomitambwisaki te na mobulu na kati na bino ## .
mpe tolyaki eloko ya moto mpamba te.  Nzokande, na mosala makasi mpe na mitoki  butu moi tozalaki kosala mosala mpo na komemisa moto moko te na kati na bino kilo monene na makasi. ## .
Ezali te mpo tozali na bokonzi te,  kasi nde mpo tómipesa biso moko lokola ndakisa epai na bino mpo bómekola biso. ## .
Lisusu, kutu ntango tozalaki elongo na bino, tozalaki kopesa bino etinda  oyo: “Soki moto alingi kosala mosala te, alya mpe te.” ## .
Mpo tozali koyoka ete bato mosusu bazali kotambola na mobulu  na kati na bino, bazali kosala mosala ata moke te, kasi bazali nde komikɔtisa na makambo oyo etali bango te. ## .
Epai ya bato wana tozali kopesa etinda mpe elendiseli na kati ya Nkolo Yesu Kristo ete: básala mosala na kimya, bálya bilei oyo bango moko bazwi. ## .
Nde bino, bandeko, bótika te kosala makambo ya malamu. ## .
Kasi soki moto moko atosi te liloba na biso  oyo ezali na mokanda oyo, bótya moto yango elembo,  bótika kosangana na ye,  mpo ayoka nsɔni. ## .
Mpe atako bongo bótalela ye lokola monguna te, kasi bókoba nde kokebisa  ye lokola ndeko. ## .
Nzokande, Nkolo ya kimya ye moko apesa bino ntango nyonso kimya na ndenge nyonso.  Nkolo azala na bino nyonso. ## .
Mbote na ngai yango oyo, ya Paulo, na lobɔkɔ na ngai moko,  oyo ezali elembo na mikanda nyonso; wana ezali ndenge nakomaka. ## .
Boboto monene  ya Nkolo na biso Yesu Kristo ezala na bino nyonso. ## .
